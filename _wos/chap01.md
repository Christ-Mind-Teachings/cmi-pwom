---
title: "Księga Pierwsza"
---

<div markdown="1" class="chHead">
## Księga Pierwsza

![znaczek]({{page.big-separator}})

{: .omit}

<p markdown="1" class="top"><span class="dropcaps">S</span>*łużba*<br/>
Dziwnym wydaje się to słowo,<br>
jednak w nim zawiera się znaczenie poświęcenia,<br>
Miłości,<br>
prawdziwego Istnienia.</p>

Służba jest *powołaniem*,<br>
do którego jest się wzywanym,<br>
nie przez Boga, który istnieje w oderwaniu od ciebie,<br>
lecz przez jedynego prawdziwego Boga,<br>
który przebywa wiecznie<br>
w Sercu twego serca<br>
i na wieczność jest Duszą twej duszy.

Albowiem jedyny prawdziwy Bóg<br>
jest twą jedyną Rzeczywistością<br>
i w tym właśnie świta rozpoznanie,<br>
że *ty* –<br>
który upierasz się <br>
przy wyśnionej przez siebie małości –<br>
masz w sobie, w prawdzie, wszelką mądrość;<br>
że *ty*<br>
masz w sobie wszelką doskonałość,<br>
której świątobliwi ludzie tak pilnie szukają,<br>
a ignoranci szukają omyłkowo<br>
w nędzy<br>
swych ziemskich snów.

Ten jeden prawdziwy Bóg,<br>
z którym jesteś na wieczność połączony,<br>
bez żadnych między wami granic,<br>
jest tym, który utrzymuje <br>
nieskończone formy<br>
twoich snów,<br>
ich nieustanne stwarzanie napędzane<br>
jedną myślą oddzielenia.

A teraz,<br>
w czasach Rozpoznania,<br>
gdy powab snu przyblakł<br>
i ostatecznie stracił wszelki ślad doniosłości,<br>
w tej doskonałej ciszy,<br>
w której śpiący Syn nie buntuje się dłużej<br>
przeciwko prostocie<br>
miłujących<br>
objęć Świętego Ojca,<br>
światło żywego Chrystusa zostaje ponownie zapalone.

Podobnie jak blask płomienia w bezwietrzny dzień,<br>
tak jego światło świeci coraz jaśniej,<br>
rozpuszczając wszelkie ślady cieni,<br>
jakie je do tej pory skrywały,<br>
rozjaśniając ciemne miejsca,<br>
gdzie opadł proch, którym jest świat,<br>
aż w końcu nawet proch zanika,<br>
i staje się samym Światłem. 

Wykonawca zostaje odczyniony.<br>
Sprawca tego świata zostaje odczyniony<br>
i Chrystus znów<br>
żyje.

Oto<br>
kres wszelkich bezowocnych podróży.

Oto<br>
koniec wszelkich zmagań.

Oto<br>
urzeczywistnienie jedynej Prawdy,<br>
niewypowiedzianej,<br>
niemożliwej do pojęcia przez świat,<br>
wykraczającej nawet poza sen<br>
tego, który szuka Boga.

Albowiem szukającego już nie ma,<br>
tak jakby go nigdy nie było,<br>
wyjąwszy zanikające wspomnienie ze snu<br>
śnionego dawno temu.

Wróciwszy w objęcia<br>
naszego Świętego Ojca,<br>
ten, który wrócił, uznaje:<br>
„JAM JEST tym Jednym.”

*Chrystus żyje, i jedynie Chrystus.*

Jak było na początku<br>
teraz<br>
i na wieki.

 ![znaczek]({{page.little-separator}})

{: .omit}

<p markdown="1" class="top"><span class="dropcaps">P</span>*rzebudzone* Serce<br>
podobne jest temu,<br>
kto dotarł na szczyt<br>	
najwyższej góry.</p>

Tutaj<br>
spogląda ono na<br>
pokonane odległości,<br>
na liczne krajobrazy,<br>
rozciągające się poniżej,<br>
na pozornie niekończące się kształty i odcienie.

Widzi ono wszystkie światy człowieka<br>
i widzi ich pustkę,<br>
ich chwilową atrakcyjność,<br>
fragmenty tylko jednego snu.<br>
Postrzega siebie jako śniącego<br>
i chce, aby <br>
każda cząstka jego samego<br>
została wytrącona ze snu i przebudzona.

I teraz <br>
przemiana się dokonała.

Spoczywając w Świetle Przypomnienia,<br>
na wieczność w objęciach<br>
ramion swego Ojca,<br>
jednorodzony Syn trwa<br>
w Królestwie<br>
przygotowanym dla niego<br>
w pradawnym początku,<br>
zanim nastał czas.

Jego wola stała się<br>
jednym z Wolą Ojca.<br>
Złączyli się znów w jedno,<br>
a pierwsze poruszenie tej Boskiej Woli<br>
wyzwala w nim wizję.<br>
Pojawia się współczucie <br>
dla całego Stworzenia<br>
i widzi ono bez wysiłku <br>
postawione przed nim zadanie:<br>
przebudzenie całej swej pełni,<br>
rozpoznanej teraz jako każda dusza,<br>
każde źdźbło trawy,<br>
każdy podmuch łagodnego wiatru.

Przebudzony<br>
jako źródło wszystkiego,<br>
istniejąc we wszystkim,<br>
jeden Syn,<br>
zjednoczony ze Świętym Ojcem <br>
– krótki sen Marnotrawnego Syna<br>
przezwyciężony –<br>
spogląda na siebie<br>
z jednym tylko pragnieniem: przebudzić się!

Przywrócony swemu prawowitemu miejscu<br>
po prawicy Świętego Ojca,<br>
oczyszczony z wszystkich wypaczeń<br>
zrodzonych z chwilowego snu,<br>
zaczyna się ruch.<br>
Odczuwany w sercu,<br>
szerzy się wpierw w górę,<br>
aż po czubek głowy i ponad nią,<br>
na zewnątrz,<br>
wypełniając każdą komórkę<br>
przeistoczonego ciała,<br>
sprowadzonego na zawsze<br>
do formy narzędzia,<br>
które będzie służyło tylko wypełnianiu<br>
zadania Syna.

A kiedy Ojciec i Syn razem<br>
przygotowali już<br>
ciało i umysł Chrystusa,<br>
Boska Wola zaczyna <br>
poruszać się *w dół*,<br>
przynaglając powstałego Chrystusa, by kroczył<br>
rozmyślnie i bez pośpiechu<br>
w kierunku wszystkiego, co się rozciąga<br>
przed Nim i <br>
hen pod Nim,<br>
tak daleko, jak tylko wzrok potrafi sięgnąć,<br>
i co trwa w uśpieniu u podnóża<br>
wielkiej Góry Syjon.

Teraz<br>
jego kroki <br>
stają się pewniejsze.

Teraz<br>
jego kroki<br>
nabierają lekkości<br>
uwolnione od ciężaru<br>
tożsamości, która nigdy nie istniała,<br>
a która jednak głośno domagała się pożywienia<br>
nigdy niedającego zaspokojenia.

Teraz <br>
jego krokami<br>
coraz bardziej kieruje źródło,<br>
któremu ufa bezgranicznie,<br>
i z każdym krokiem<br>
znika potrzeba,<br>
by wiedzieć<br>
gdzie idzie,<br>
co będzie jadł,<br>
w co będzie się odziewał,<br>
albowiem jego Ojciec wie, <br>
że potrzebuje on tych rzeczy.

Wie on tylko jedno:<br>
że porusza się jak wiatr,<br>
nie dbając o to, dokąd zmierza,<br>
nie pamiętając skąd przyszedł,<br>
trwając zawsze <br>
w Świetle Świętego Ojca.

I oto jest!<br>
Narodził się sługa.

![znaczek]({{page.little-separator}})
{: .omit}

> *Albowiem ostatni będą pierwszymi,* <br>
> *a pierwsi ostatnimi.*

Jednorodzony Syn śni,<br>
A w swym śnie<br>
zapomina,<br>
czym *jest* <br>
na zawsze.

I pierwsi stali się ostatnimi,<br>
gdy pojawiło się<br>
stworzenie niezliczonych światów,<br>
zastępując wspaniałość<br>
Pamiętania<br>
martwymi, <br>
mamiącymi,<br>
bezustannie zmieniającymi się formami zwyczajnych złudzeń.<br>
I ostatni stali się pierwszymi.

A jednak,<br>
w światach snów<br>
spoczywa czysty jak kryształ klejnot<br>
Rzeczywistości,<br>
albowiem niewysłowiona Miłość,<br>
którą jest Ojciec,<br>
oświetla sen Syna,<br>
ofiarowując mu postrzeganie<br>
wszystkiego, co on sam *postanowi* postrzegać. <br>
A Ojciec zwyczajnie czeka,<br>
trwając w pełni czystości swego Światła,<br>
nie widząc nic prócz wspaniałości<br>
swego Syna,<br>
czekając aż obudzi się <br>
ten, który leży we śnie pogrążony.

Pierwszy jest zaprawdę <br>
teraz ostatni,<br>
a to, co zawsze musi być ostatnie – <br>
zwykłe złudzenia, które Syn snuje<br>
w swym umyśle –<br>
stało się pierwszym:<br>
Królestwo zostało zapomniane.

Nawykły<br>
do gry cieni,<br>
zwyczajnych projekcji <br>
jego chwilowej myśli,<br>
Syn doświadcza światów, <br>
jakie sam wytworzył,<br>
nurzając się w chwilowych przyjemnościach,<br>
cierpiąc ból niezliczonych ran;<br>
jednak idzie dalej,<br>
mnożąc światy doświadczenia,<br>
szukając coraz bardziej rozpaczliwie<br>
tego, co dawno zapomniał,<br>
nie wiedząc, czego szuka,<br>
nadając temu wiele imion,<br>
zmagając się bez końca,<br>
by odkryć swe zbawienie<br>
w światach, które wytworzył, <br>
upierając się, że tam je znajdzie.

A Ojciec czeka,<br>
trwając w czystości swego Światła,<br>
nie widząc nic prócz promiennej wspaniałości<br>
swego Syna.

Sprawca świata,<br>
jednak nie Rzeczywistości,<br>
bezwiednie jest pobudzany<br>
do doświadczania raz po raz<br>
owocu pychy:<br>
próżności nad próżnościami.

Upierając się przy swej wybranej myśli,<br>
oplecionej<br>
pogłębiającą się siecią cieni,<br>
jednak krzyczy desperacko<br>
w samotności swej duszy:

***Ja*** *jestem*.<br>
***Ja*** *tworzę*.<br>
*Niech się dzieje wola* **moja**!

A Ojciec<br>
wciąż czeka,<br>
trwając w czystości swego Światła,<br>
nie widząc nic prócz promiennej wspaniałości<br>
swego ukochanego Syna.

W miarę gdy potomstwo Boskiego Światła<br>
błąka się od świata do świata,<br>
bezustannie przynaglane do działania,<br>
szukając,<br>
lecz nie wiedząc, że szuka, <br>
szukając Królestwa<br>
nie wiedząc, że poszukuje,<br>
tworząc i pożerając formy<br>
swego pozornie bezkresnego snu,<br>
zaczyna się w nim rodzić pewien impuls.

Z początku niezauważany,<br>
łagodny<br>
i pozornie odległy,<br>
zdominowany przez zgiełk i konflikty<br>
wywoływane przez Boskie potomstwo, <br>
impuls jest coraz wyraźniejszy.

Wśród bezkresnych kręgów<br>
i miriad krajobrazów,<br>
wśród agonii i ekstaz,<br>
ukryty pod niekończącymi się maskami,<br>
impuls rośnie<br>
bezustannie,<br>
stając się niczym Głos<br>
szepczący poza progiem<br>
słyszalności,<br>
szepczący pieśń,<br>
na zawsze wieczną,<br>
na zawsze nietkniętą ani o jedną jotę, ani o jedną kreskę,<br>
tym wszystkim, czego doświadcza Syn.

Jest to pieśń<br>
Prawdy poza wszelkim zwątpieniem,<br>
pieśń<br>
bezkompromisowej Rzeczywistości,<br>
pieśń<br>
opiewająca niezniszczalną istotę,<br>
samą istotę jego istnienia,<br>
pieśń, która jest<br>
Miłością Świętego Ojca.

Choć Głos nieustannie<br>
śpiewa ową pieśń,<br>
Syn jej nie słyszy,<br>
nie nakłania ucha na<br>
Głos, którego pieśń<br>
jest niczym głos wołającego na pustyni,<br>
ale słucha zgiełku<br>
efemerycznych cieni<br>
rzucanych na ściany jego więzienia,<br>
nie rozpoznając Światła, <br>
które rozświetla wszelką ciemność,<br>
wierząc ciągle, że ciemność<br>
jest Światłem, którego on szuka,<br>
Światłem, które oświeci mu drogę<br>
i ujawni mu skarb,<br>
który, jak wierzy, tam się znajduje.

A Ojciec<br>
wciąż czeka,<br>
trwając w czystości swego Światła,<br>
nie widząc nic prócz promiennej wspaniałości<br>
swego jednorodzonego,<br>
ukochanego,<br>
wiecznego<br>
Syna.

A Syn<br>
wciąż podróżuje.<br>
Przez ciemne<br>
doliny śmierci,<br>
wspinając się po <br>
kamiennych górach<br>
niepewności,<br>
pokonując w bród rzeki, gdzie często<br>
nie widać drugiego brzegu,<br>
rzeki rozszalałe od kipiących emocji,<br>
pojawiających się jak rozwścieczone fale<br>
z głębi kotłujących się<br>
wspomnień,<br>
pochwyconych kurczowo<br>
przez tego, kto wierzy w cienie i czci cienie,<br>
nie wiedząc, że tak właśnie czyni.

A Ojciec<br>
wciąż czeka,<br>
trwając w czystości swego Światła,<br>
radując się doskonałością swego Syna,<br>
czekając aż jego dziecko<br>
dokona tylko jednego, prostego,<br>
spokojnego wyboru:<br>
przebudzić się!

W miarę, gdy idzie dalej,<br>
pojawiają się chwile, to tu, to tam,<br>
chwile smutnie ulotne,<br>
jednak wypełnione jasnością<br>
pieśni, która go wzywa.<br>
Gdyby tylko na moment odwrócił się<br>
i objął to, co dana chwila ofiarowuje,<br>
*podróż by się skończyła,*<br>
prosty wybór zostałby rozpoznany<br>
i dokonany.

To właśnie zmęczenie<br>
zmusza go, by przystanął,<br>
by odpoczął w tej ciszy,<br>
która jest bramą do jego Serca,<br>
bo tylko tam mieszka spełnienie.

Skarb spoczywa<br>
w jego dłoni,<br>
jednak on tego nie pojmuje.

Nawykły tylko<br>
do chwytania złudzeń,<br>
nie potrafi<br>
rozpoznać, co go dotknęło:<br>
Światło Ojca,<br>
które chce rozluźnić węzeł<br>
pęt zauroczenia<br>
niekończącą się pustką.

Będąc przekonany, że się odnowił<br>
i że sam jest sprawcą tej odnowy,<br>
znów rzuca się głową wprzód,<br>
idąc dalej<br>
– lecz dokąd zmierza?

Myli swe bezustanne krążenie wkoło<br>
z jasnym kierunkiem do ostatecznego celu,<br>
którego *sam* chce być sprawcą,<br>
nie widząc, że podróżuje przez<br>
te same doliny,<br>
te same góry,<br>
te same rzeki.

Sprytnie ubierając to<br>
w swe własne zmieniające się spostrzeżenia,<br>
mami się przekonaniem<br>
– nie, że widzi inaczej,<br>
tylko, że to, co widzi<br>
*jest* inne i nowe.

A Ojciec wciąż czeka,<br>
zawsze z tą samą wielką cierpliwością<br>
dla swego ukochanego Syna,<br>
trwając wiecznie w wiedzy<br>
poza wszelkim zrozumieniem,<br>
że sen, jaki śni jego Syn,<br>
w rzeczywistości nie istnieje;<br>
radując się bezustannie<br>
blaskiem swego świętego dziecka,<br>
na zawsze nietkniętego<br>
złudzeniem grzechu.

Pogłębiające się zmęczenie rośnie<br>
w sercu śniącego,<br>
zmęczenie<br>
niezrozumiane,<br>
nierozpoznane<br>
przez umysł przywykły do cieni<br>
ani przez ciało ślepe <br>
na ziarno Światła w nim złożone.<br>
Śniący idzie dalej,<br>
jednak zmęczenie go nie opuszcza,<br>
niepokonane jego bezowocnym zatrzymywaniem się, <br>
nieprzezwyciężone nawykowymi ucieczkami<br>
przed mrokiem cieni.

Zmieszany <br>
podąża dalej znanymi sobie bocznymi drogami,<br>
coraz bardziej niezdolny do usunięcia<br>
tego subtelnego,<br>
jednak uporczywego <br>
zmęczenia,<br>
bólu, który go nie opuszcza,<br>
bez względu na formę<br>
lub intensywność<br>
jego wysiłków, by się od niego uwolnić.

I teraz <br>
pojawia się lęk.

Jest to lęk, jakiego <br>
nigdy nie doświadczał<br>
w czasie swych niezliczonych podróży<br>
w polu złudzeń. <br>
Lęk, przed którym<br>
nie może się ukryć,<br>
ani też którego <br>
nie jest w stanie z powodzeniem zdusić,<br>
przygniatając go ciężkim stosem<br>
jeszcze większej liczby zauroczeń.

Jest to lęk, <br>
do którego nie jest przyzwyczajony,<br>
albowiem nie wywodzi się on <br>
z doświadczeń tego świata,<br>
ale spokojnie rośnie<br>
w jądrze jego istnienia<br>
i tam trwa/pozostaje obecny.

Jego wzmożone wysiłki,<br>
by znaleźć pocieszenie w zmieniających się krajobrazach<br>
własnych snów,<br>
służą tylko potwierdzaniu<br>
rzeczywistości jego lęku.

Niepodobny do niczego,<br>
co do tej pory spotkał,<br>
lęk ten staje się stałym,<br>
choć nieproszonym <br>
towarzyszem.

Staje się on niczym dziecko,<br>
które coraz częściej odmawia bycia ignorowanym.<br>
I ten, który wyśnił tysiące światów,<br>
był dumnym autorem<br>
mnogości złudzeń,<br>
i przetrwał wiele niebios i piekieł,<br>
teraz drży.

W swym drżeniu<br>
nie tyle zatrzymuje się w swych próżnych pogoniach,<br>
co zostaje *zmuszony*, by się zatrzymać,<br>
i patrząc na to, <br>
czego nie chce oglądać,<br>
widzi:<br>
Sól tej ziemi<br>
zaczęła tracić swój smak.

Zmęczenie<br>
postrzegane jako lęk<br>
wydaje mu się nieznaną siłą,<br>
przed którą nie potrafi się ukryć,<br>
a której nie jest w stanie objąć.<br>
Wydaje się, że lęk go wyprzedza.<br>
Gdy pędzi na wzgórze<br>
już go wita twarzą w twarz na szczycie;<br>
gdy przeprawia się przez rzeki, <br>
które przepłynął wcześniej niezliczoną ilość razy,<br>
już czeka na niego na drugim brzegu.

Zaczynając przeczuwać,<br>
że nie można odrzucić na bok<br>
tej nieznanej siły,<br>
śniący użala się i lamentuje,<br>
a pośród wszystkich swych zajęć,<br>
słyszy <br>
słabe echo odgłosu,<br>
którego od zawsze bał się słyszeć.

Ten, który wszystko czynił, jest wstrząśnięty,<br>
podstawa jego stworzeń<br>
chwieje się i słabnie;<br>
widzi w sobie ową siłę<br>
i po raz pierwszy,<br>
uznaje swą nadciągającą śmierć.

I choć działa w swych światach,<br>
usiłując trwać<br>
w jedyny sposób, jaki zna,<br>
gorączkowo starając się<br>
wrócić i pozostać <br>
na znajomym terenie,<br>
formy jego snu,<br>
nie mają w sobie kuszącego powabu,<br>
a jego wysiłki, by pozostać <br>
w tym wszystkim, co zna,<br>
nie przynoszą zaspokojenia.<br>
Nic nie gasi jego pragnienia<br>
i nawet nocny sen jest pełen niepokoju.<br>
Śniący,<br>
zasmucony pogłębiającą się utratą świetności<br>
widzianą w swych snach,<br>
staje się jak ktoś chwytający się miraży,<br>
który w swych dłoniach <br>
nie znajduje nic oprócz pustki,<br>
jednak nadal je chwyta,<br>
ponieważ to jest wszystko, co potrafi.

Czeka na śmierć,<br>
której przyjścia jest pewien,<br>
zarówno jej nienawidząc,<br>
jak i potajemnie za nią tęskniąc.<br>
Jest pokonany,<br>
ale nie wie ani przez co, <br>
ani jak.

Sny,<br>
które w niezliczonej liczbie istnień<br>
karmiły go obietnicą<br>
spełnienia,<br>
więdną<br>
jak wysuszone liście kurczowo trzymające się gałęzi,<br>
których źródło wody<br>
zostało tajemniczo odcięte od niewidocznych korzeni,<br>
podczas gdy moc życia<br>
uchodzi z jego kończyn.

Dumny śniący<br>
nie ma energii, by śnić<br>
i wierzy niewzruszenie,<br>
że tam, gdzie nie ma snów,<br>
nie ma Życia,<br>
a rosnąca pustka <br>
jest dla niego udręką.

Tylko czasami unosi głowę,<br>
mając do końca<br>
słabą nadzieję,<br>
że zobaczy w swych snach<br>
Życie, jakiego zawsze pośród nich szukał.

Ostatecznie<br>
śmiertelnie zmęczony<br>
walką z tym, co przeczuwa,<br>
ale czego nie widzi,<br>
co czuje,<br>
ale czego nie potrafi pochwycić,<br>
śniący nie tylko uwalnia się<br>
od ostatniego okruchu swej woli, by śnić,<br>
ale odkłada<br>
nawet sen śniącego<br>
i roztapia się w tym, o czym jest przekonany,<br>
że musi z pewnością być<br>
jego ostateczną i całkowitą<br>
śmiercią.

![znaczek]({{page.little-separator}})
{: .omit}

> *Tak ostatni będą pierwszymi,* <br>
> *a pierwsi ostatnimi.*

I teraz<br>
śniący odchodzi na spoczynek.<br>
Spoczynek, <br>
z którego nie ma <br>
żadnej nadziei powstania. 

W przeciwieństwie do wielu przerw,<br>
w które sprawca wszystkich światów<br>
zwyczajnie wycofywał się, by odzyskać siły<br>
do swych podróży,<br>
ten spoczynek <br>
przekracza świat.<br>
Przekracza ciało,<br>
umysł<br>
i wszystko to, czym śniący<br>
myślał, że jest.

Jest to spoczynek,<br>
w którym nawet dusza odpoczywa<br>
odwróciwszy się <br>
od wszystkich zauroczeń<br>
rozpuszczonych w Tajemnicy wszystkich tajemnic,<br>
poza granicą słów,<br>
poza wszelkimi wyobrażonymi rzeczami.

Zaprawdę,<br>
nie ma już nigdzie <br>
śniącego.<br>
Zniknął bez śladu<br>
nie tylko swego końca,<br>
*ale też swego początku;*<br>
podróż, która *wydawała się* prawdziwa,<br>
*nie istnieje*.

I ostatni<br>
uczynieni pierwszymi,<br>
znów stają się ostatnimi.<br>
Nie siłą, która przychodzi<br>
spoza śniącego,<br>
lecz siłą, która już trwa<br>
w samym nasieniu<br>
początku śniącego;<br>
pewność jego śmierci<br>
jest obecna w jego narodzinach<br>
i musi nieuchronnie rozkwitać kwiatem,<br>
którego płatki wymazują z pamięci<br>
nawet sen samego śniącego.

Jednak to, co śniący<br>
postrzega<br>
jako mrok pewnej śmierci,<br>
utratę wszelkiej nadziei zbawienia<br>
w rzeczach światów,<br>
których istnienie wyczarował,<br>
nie jest ciemnością,<br>
lecz Światłem.

To jest owo Światło, które wszystko rozświetla,<br>
echo pieśni bez końca,<br>
która przychodzi jak złodziej w nocy<br>
– wieczny głos naszego Świętego Ojca.

I ten Głos<br>
przemógł<br>
krzyki tego świata,<br>
przywracając Synowi <br>
prawdziwy i głęboki spoczynek.<br>
Tylko ten spoczynek może uzdrawiać i przemieniać<br>
serce jego świętego Syna.

Ten, który chciał<br>
wyśnić wszystkie światy, spoczywa<br>
niewidziany przez świat,<br>
który nieświadom jest tego, co pośród niego się wydarza,<br>
wszelkie granice,<br>
które określały formę śniącego,<br>
rozpuściły się w niepojętym Świetle.

Syn trwa<br>
w spoczynku doskonałej Łaski.

To, co było ostatnim<br>
i stało się pierwszym,<br>
znów zostało uczynione ostatnim.<br>
I wszelkie niebiosa radują się,<br>
lecz świat nie jest w stanie <br>
tego usłyszeć.

I teraz świat <br>
zauroczony mocą swych snów<br>
łagodnie unoszony jest w stronę<br>
otwartych ramion Boga.

Na końcu świętej chwili,<br>
której świat uwięziony w czasie,<br>
nie jest w stanie zmierzyć,<br>
spoczynek jednorodzonego<br>
Syna Boga<br>
daje początek ruchowi,<br>
zrodzonemu nie z umysłu<br>
spętanego złudzeniem oddzielenia, <br>
lecz z wiecznego Serca<br>
zmartwychwstałego Chrystusa.<br>
Ruch ten chce go ponieść<br>
nie z powrotem w sen świata,<br>
lecz jeszcze głębiej<br>
w Rzeczywistość jego istnienia:<br>
w podróż *wewnątrz* Królestwa Niebieskiego.

Umysł przebudzony,<br>
wolny od kajdan potrzeb,<br>
ciało wolne <br>
od bezużytecznych żądań<br>
stawianych przez tożsamość, której nigdy nie było,<br>
serce bijące jedynie<br>
w rytm oddechu Najwyższego,<br>
zmartwychwstały Chrystus kroczy <br>
tam, gdzie kiedyś widniał świat,<br>
nie widząc nic prócz chwały<br>
Królestwa jego Ojca:<br>
blask nie do wyrażenia słowami,<br>
radość bez granic,<br>
cel, w którym spełnienie jest pewne.

Tutaj<br>
nie ma śladu wysiłku.

Tutaj<br>
nie przyćmiewa jego postrzegania<br>
żadna skaza zmagań.

Tutaj<br>
nie odczuwa się<br>
żadnego zaciśnięcia serca<br>
wielkim złudzeniem lęku.

Umniejszony do prostoty,<br>
wywyższony nad wszystko,<br>
przemieniony przez cud Łaski,<br>
żyje i kroczy.<br>
Oto on!<br>
Śniący,<br>
teraz już przemieniony,<br>
odrodził się jako ten,<br>
przez którego jedynie Ojciec działa,<br>
by przemienić świat.

Albowiem ciemność stanie się Światłem,<br>
rozciągającym się bez końca,<br>
aż Stworzenia już więcej nie będzie.

Zaprawdę,<br>
pierwsi są znów pierwszymi.

Jak było na początku,<br>
teraz i zawsze, i na wieki wieków.

Marnotrawny Syn<br>
powrócił,<br>
i całe Niebo jest poruszone<br>
chwałą Pana Zastępów;<br>
Ojciec i Syn<br>
spoczywają razem jako jedno<br>
w pokoju, który na zawsze przewyższa <br>
wszelkie rozumienie.

Kto ma uszy,<br>
*niechaj słucha*.

I wszystko *stało się* nowe.
