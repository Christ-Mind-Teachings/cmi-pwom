---
title: "Księga trzecia"
---


<div markdown="1" class="chHead">
## Księga trzecia

![znaczek]({{page.big-separator}})
{: .omit}

Ten, kto patrzy na mnie,<br>
i naprawdę mnie *widzi*, <br>
nauczył się już<br>
patrzeć na siebie samego<br>
*tak, jak zna go nasz Ojciec.*

Ta, która mnie widzi,<br>
widziała więc już <br>
Tego, kto mnie posłał,<br>
tak jak ona również <br>
została posłana przez Ojca,<br>
aby głosić tylko jedno:

> *Jedynie Miłość jest Rzeczywista.*<br>
> *Bóg jest jedynie Miłością.*<br>
> *A zatem*<br>
> *Bóg* **jest**.

W tym zawiera się znaczenie mych słów,<br>
często czytanych,<br>
jednak często nierozumianych:

> *Nie jest możliwe,*<br>
> *by to, co Rzeczywiste, było zagrożone,*<br>
> *ani też nie jest możliwe,*<br>
> *by istniało to, co nierzeczywiste.*

Ponieważ wiesz *tylko*, że istniejesz,<br>
to musisz być w Bogu<br>
i nic w żaden sposób nie może ci zagrażać.

Bo oświecony umysł<br>
nie widzi, w którym miejscu sam się zaczyna,<br>
a w którym Bóg się kończy.

Albowiem tylko to, co jest Rzeczywiste,<br>
nie ma początku ani końca.

Jednak <br>
taki umysł zawsze rozpoznaje, <br>
że jest stworzeniem,<br>
a nie Stwórcą,<br>
i nie zna niezgłębionego Źródła<br>
swego początku. 

Pokora zasadza się<br>
na tym rozpoznaniu. <br>
Pokora rodzi<br>
rozpoznanie wolności,<br>
zaś w doskonałej wolności<br>
leży prawdziwa moc:

> *Nie mogę uczynić absolutnie niczego,*<br>
>  *ani też nie mam potrzeby czynienia czegokolwiek,*<br>
>  *albowiem Ten, który mnie posłał,*<br>
>  sam czyni wszystkie rzeczy.

Radość płynie łagodnie z serca,<br>
tego, który się przebudził.

Nie jest to radość<br>
ani stworzona, ani posiadana,<br>
tylko zaproszona *przyzwoleniem*.<br>
Płynąc jako jaśniejące szerzenie<br>
Światła, które nie napotyka żadnych przeszkód,<br>
przyciąga tych,<br>
którzy postanawiają Pamiętać<br>
i widzieć samych siebie odzwierciedlonych<br>
w tym, który się przebudził.

Kiedy widzisz mnie<br>
w twarzy twego brata i siostry,<br>
stajesz się zwierciadłem<br>
ich jedynej Rzeczywistości<br>
i w *tobie* mogą poznać Chrystusa.

Dlatego też<br>
twój związek z każdym z nich<br>
jest środkiem twego zbawienia,<br>
a twym jedynym odpowiednim dla nich darem<br>
jest bycie tym, kto odmówił tolerowania w sobie <br>
błędu oddzielenia,<br>
ofiarowując im dar ich *własnego* doskonałego –<br>
i świętego – <br>
odzwierciedlenia.

Najświętszym miejscem na Ziemi jest, zaprawdę, <br>
to, gdzie pradawna nienawiść<br>
stała się obecną miłością.<br>
Nienawiść *jest* pradawna,<br>
zrodziwszy się z oddzielenia,<br>
i mając początek,<br>
musi mieć koniec.

Miłość,<br>
będąc z Boga,<br>
nie zna ani początku, ani końca.

Ofiarować twemu bratu i siostrze<br>
dar twej świętości,<br>
to ofiarować dar tego, co wieczne.<br>
Wieczność musi im mówić o Łasce, <br>
a przez Łaskę, i jedynie przez Łaskę,<br>
świat zostaje przezwyciężony.

Przyłącz się do mnie<br>
i ofiaruj swym przyjaciołom<br>
świętość,<br>
jaką dzielisz ze mną<br>
od chwili zanim założono<br>
świat.

Niczego poza tym<br>
nie można znaleźć,<br>
a w tym<br>
niczego nie brakuje.<br>
Zakończyły się wszelkie poszukiwania,<br>
a w tym, co jest wieczne,<br>
nie ma nic, czego byś nadal chciał.

Dając Siebie, <br>
przypomnisz sobie Siebie. <br>
Jedynie to<br>
jest prostą i wąską ścieżką,<br>
mostem ci danym, kiedy<br>
– w odległej i zapomnianej przeszłości –<br>
spojrzałeś na jedną szaloną myśl<br>
*i zapomniałeś się roześmiać.*

Twoja powaga<br>
spowodowała, że niepoczytalność oddzielenia<br>
wydała ci się rzeczywista.

A teraz odszedł wszelki lęk,<br>
albowiem razem widzimy,<br>
że to, co jest nierzeczywiste,<br>
w ogóle nie może istnieć.

Teraz<br>
jesteśmy bezpieczni.<br>
Teraz<br>
nastał pokój.<br>
Dając każdemu jedynie to,<br>
otrzymaliśmy to na zawsze.

Sługa daje<br>
i dlatego też otrzymuje.

Powiedziałem, <br>
że przychodzę zgromadzić mych przyjaciół<br>	
tam, gdzie ja jestem. 

Zgromadź tych, którzy są ci dani,<br>
i to wystarczy.<br>
A ponieważ przyjąłeś tych,<br>
których wysyłam do ciebie,<br>
po to, żeby mogli zobaczyć<br>
w twej świętości<br>
odbicie swego prawdziwego oblicza,<br>
zaprawdę<br>
mnie wówczas przyjąłeś.<br>
I nasza przyjaźń musi być wieczna,<br>
będąc ustanowioną w Bogu.

Kiedy powiedziałem:<br>
„Idźcie i czyńcie to, co ja”,<br>
właśnie to miałem<br>
na myśli.

> *Albowiem tym, którzy Go przyjęli,*<br>
> *dał On moc, by się stali*<br>
> *Synami i Córkami*<br>
> *Boga Żywego.*

To może oznaczać tylko to, <br>
że kiedy dajesz dar<br>
*swej* świętości,<br>
to stałeś się wcześniej świadkiem prawdy,<br>
że *już* mnie przyjąłeś.

Ponieważ pozwoliłeś mi,<br>
bym cię wskrzesił z martwych,<br>
to właśnie w *tobie* <br>
teraz żyję<br>
i ci, którzy są tobie dani, <br>
dają świadectwo <br>
jedynemu logicznemu znaczeniu<br>
Drugiego Przyjścia.

Jeśli choćby jeden z naszych drogich przyjaciół<br>
widzi, że ja żyję w tobie, <br>
*całość Stworzenia zostaje wzniesiona*.

Jesteś posłany w „imię moje”,<br>
by szerzyć moc obudzenia się<br>
ku wszystkim, którzy będą posłani do ciebie,<br>
i w tobie będzie im dana<br>
okazja, by mogli zobaczyć siebie<br>
takimi, jacy są na zawsze<br>
w Umyśle Boga.

Pamiętaj, <br>
że w Królestwie<br>
nie ma żadnego wysiłku.<br>
Ponieważ jesteś przebudzony we mnie,<br>
*nie musisz czynić niczego*,<br>
a jednak ani jedna rzecz<br>
nie pozostanie niewykonana.

I dokonasz tego,<br>
o co cię proszę,<br>
ponieważ nasza wola jest połączona.

Nie jest możliwe, żeby ci się nie powiodło,<br>
albowiem to oznaczałoby, <br>
że Bóg mnie zawiódł,<br>
a mój Ojciec nie zawodzi swego Syna.

Wybór Miłości, <br>
który jest końcem lęku,<br>
to wybór, by zobaczyć<br>
oczami Chrystusa:

>*Bóg mnie nie zawiódł<br>
i ja nie jestem w stanie zawieść tych,<br>
którzy są do mnie posłani,<br>
ponieważ Ten, który mnie posłał,<br>
żyje we mnie.*

Gdy oddajesz ich Bogu – <br>
przez widzenie w nich Chrystusa –<br>
zostają przyjęci za moim *pośrednictwem*,<br>
lecz tylko *przez* Boga,<br>
który przyjmuje to, co do Niego należy.

Wszelka chwała przynależy Jemu,<br>
którego nie da się pojąć!<br>
*Nie* jestem wykonawcą.<br>
*Nie* jestem sprawcą.

JAM JEST<br>
tylko pokornym sługą,<br>
który pozwala,<br>
by Miłość dawała świadectwo we mnie,<br>
*ponieważ* żyje we mnie Chrystus.<br>
I to *wystarcza*.

Jakąż doskonałość objawia świat!<br>
Jakie wzniosłe piękno<br>
pokazują mi wszystkie rzeczy!

Moja radość<br>
jest niezmierna,<br>
a rozkosz nieskończona! 

Zmęczenie odeszło,<br>
rozpoczął się taniec.

Pieśń Tego, <br>
w którym mieszkam,<br>
łagodnie unosi mnie w tańcu!

Liście targane wiatrem,<br>
śmiech dziecka,<br>
blask najdalszej z gwiazd,<br>
każdy, kto przede mną staje,<br>
oto moi partnerzy<br>
do tańca!

Doskonałość jaśnieje<br>
we wszystkim;<br>
ufność złożona w tym, <br>
który taniec układa.

Jeśli ja jestem w tej chwili z tobą,<br>
to tańczymy jak przyjaciele w świętości,<br>
albowiem nie możemy nie być tam,<br>
gdzie Bóg nas poprosił, abyśmy byli.

Wieczna melodia się zmienia<br>
i rozbrzmiewa dalej.<br>
Tańczę z tym, który został do mnie posłany,<br>
jednak nie tracę tego, kto<br>
rzekomo gdzieś odszedł.<br>
Albowiem umysły, które połączyły się w Miłości,<br>
w żaden sposób nie mogą być oddzielone<br>
od siebie nawzajem.

Tańcz, o święty Synu Boga, nie zapominaj o tańcu!<br>
Czyż nie wiesz, co się tu wydarza?

Ukrzyżowanie minęło,<br>
zmartwychwstanie się dokonało,<br>
a wniebowstąpienie zstępuje teraz na nas<br>
jak łagodna gołębica,<br>
unosząc nas do domu<br>
Tego, który jest jedynie Miłością!

Nie zapominaj tańczyć<br>
z każdym oddechem, jaki bierzesz,<br>
albowiem Miłość czeka na twe zaproszenie<br>
i pragnie być słyszana<br>
w każdym wypowiedzianym słowie!

*Ty* jesteś tym, który został posłany od Boga!<br>
*Ty* jesteś tym,<br>
w którym On na zawsze<br>
ma upodobanie!<br>
*Ty* jesteś tym, w którym ja żyję<br>
i ujawniam siebie światu!<br>
*Ty*, drogi przyjacielu,<br>
jesteś taki, jaki JA JESTEM!

W twej radości<br>
słychać mój śmiech.<br>
W twym dawaniu<br>
ja jestem przyjmowany.

Tańcz zatem z pasją,<br>
nie dla rzeczy tego świata,<br>
ale dla tego, co jest jedyną Rzeczywistością<br>
i nie może być nam odebrane.

Twoi bracia i siostry radują się,<br>
ponieważ Światło<br>
odradza się w *tobie*!<br>
Ty stałeś się ich zbawieniem,<br>
a oni – twoim.<br>
Ich wdzięczność łączy się z moją<br>
i jednym przemawiamy głosem:<br>
„Bóg *jest*!”

Słychać pradawną melodię,<br>
święty i radosny taniec rozpoczęto. <br>
A ponieważ tańczymy,<br>
*rzeczywiście* wiemy, co się tu wydarza.

Przynosimy Niebo na Ziemię,<br>
by rzeczy tego świata <br>
mogły zostać zapomniane,<br>
a cel czasu<br>
mógł być osiągnięty.

Skończyła się przemiana<br>
krótkiego i nieszkodliwego snu,<br>
a wszystkie rzeczy spokojnie powracają.

Synostwo pamiętane jest jako Jedno, <br>
a pierwszy *jest* pierwszy <br>
na wieczność.

Przeszkody,<br>
o które potyka się śniący,<br>
są tylko różnymi symbolami<br>
tej samej rzeczy,<br>
jaką rzekomo stworzył w błędzie.<br>
Albowiem pozory *są* błędem<br>
i niczym więcej.

Często mówiłem – <br>
na wiele sposobów<br>
i przez wiele kanałów –<br>
że potrzebujesz się nauczyć<br>
tylko jednej lekcji:

*Nie ma nic na zewnątrz ciebie.*

Tak jak z wszystkimi wyrazami mądrości,<br>
to stwierdzenie jest prawdziwe<br>
na wielu poziomach.<br>
Poziomy wydają się istnieć,<br>
dopóki sen wydaje się trwać.<br>
Ponieważ jesteś przebudzony,<br>
idea poziomów <br>
już ciebie nie dotyczy.

Dlatego też,<br>
„sekret” tej pracy <br>
zostaje teraz ujawniony;<br>
dany jest tym, którzy<br>
są nauczycielami Bożymi, <br>
albowiem tylko oni prawdziwie<br>
i wyraźnie<br>
go pojmą.

Wiedząc, <br>
że rzeczywiście to rozumieją,<br>
będą wiedzieli, że otrzymali<br>
„znak z Nieba”,<br>
jaki kiedyś im obiecałem.<br>
Teraz <br>
mogą wziąć swój krzyż<br>
i iść za mną,<br>
albowiem tam,<br>
gdzie ja poszedłem,<br>
teraz i oni mogą przyjść.<br>
I cała struktura myśli<br>
tego świata<br>
została w nich odwrócona.

Ponieważ dopełniło się to w nich,<br>
szybko dopełni się<br>
w całym Synostwie.<br>
Tego są pewni<br>
i jednym *przemawiamy* głosem.

![znaczek]({{page.little-separator}})
{: .omit}

Wszystko, co postrzegamy,<br>
pojawia się tylko w umyśle.<br>
Ponieważ wszystkie umysły są połączone,<br>
cokolwiek postrzegamy, pojawiło się<br>
w *jednym* umyśle,<br>
wspólnym dla wszystkich.

Powiedzieć „wszystkie umysły są połączone”,<br>
to tyle, co powiedzieć, że jest jeden umysł,<br>
a rzeczy Nieba i Ziemi<br>
pojawiają się<br>
i przemijają <br>
w nim.

Nauczyłeś się,<br>
że zmysły ciała<br>
przekonały cię, <br>
iż wszystko, co jest poza granicą<br>
ciała,<br>
jest na zewnątrz ciebie.<br>
Rozpoznałeś jednak <br>
że *nie może to być prawdą.*

Zawsze miało dla ciebie sens to,<br>
że twe myśli nie są na zewnątrz ciebie.<br>
Potrzeba było wielkiej odwagi,<br>
by poznać prawdę,<br>
że myśl twego brata lub siostry,<br>
*również nie jest na zewnątrz ciebie.*

Aż do niedawna<br>
bałeś się <br>
zrobić następnego logicznego kroku.<br>
Ponieważ miałeś w sobie jeszcze trochę śladów winy,<br>
lękałeś się tego, co postrzegałeś,<br>
jako przytłaczającej cię odpowiedzialności.

Ale ponieważ to Ojciec<br>
zrobił ostateczny krok za ciebie,<br>
trwasz w doskonałym bezpieczeństwie,<br>
w którym już się nie lękasz<br>
tego następnego kroku.

Powiedziałem, że Duch Święty<br>
nigdy nie naucza tego,<br>
czego ciągle<br>
boisz się nauczyć.<br>
Wypływają z tego dwa wnioski.

Po pierwsze:<br>
Zanim zdecydowałeś się <br>
obudzić we mnie,<br>
wydawało się, że modlitwa<br>
może nie być wysłuchana.<br>
Było tak dlatego, że bałeś się <br>
otrzymać odpowiedź,<br>
tak więc nie była ci ona dawana.<br>
Jednak to, co byłeś gotów przyjąć,<br>
zawsze *było* dawane.

Teraz,<br>
ponieważ jesteś gotowy <br>
przyjąć wszystko,<br>
wszystko *jest* ci dane.<br>
A jednak,<br>
ponieważ twe oczy są otwarte,<br>
nie modlisz się już dłużej<br>
„na próżno.”<br>
Oznacza to tylko,<br>
że wyszedłeś już poza <br>
dziecinne modlitwy o te rzeczy,<br>
których, jak kiedyś wierzyłeś, potrzebowałeś, <br>
by cię ocaliły<br>
od tego, czego myślałeś, że się boisz.<br>
Ponieważ odszedł lęk,<br>
zniknęła dziecinna modlitwa.

Obudzony w naszej Pamięci,<br>
nauczyłeś się modlić <br>
tylko o Pojednanie Synostwa,<br>
i powiedziałeś mi, <br>
że jesteś gotów się do mnie przyłączyć<br>
w odpowiedzi na jedyną prawdziwą modlitwę.

To wymagało<br>
ponownego nauczenia się ufności,<br>
a ufność jest nieodłącznym owocem<br>
przebaczenia,<br>
jakie dałeś światu,<br>
i którego sam jesteś godzien.

Ta gotowość<br>
dała mi pozwolenie,<br>
by rozebrać „gmachy”,<br>
jakie zbudowałeś w błędzie;<br>
każdy nauczyciel Boży<br>
zmierzył się z ukrzyżowaniem.

Dzięki przebaczeniu<br>
i opanowaniu<br>
kluczy do Królestwa<br>
przeszedłeś przez <br>
ucho igielne,<br>
by przyłączyć się do mnie w zmartwychwstaniu.<br>
Wszystko *zostało* uczynione nowym!

Po drugie:<br>
Ponieważ robisz teraz <br>
następny krok,<br>
musi to oznaczać, że lęk,<br>
który odgradzał cię<br>
od tego, o co się modliłeś,<br>
*nie jest już dłużej obecny*.

To może oznaczać tylko to,<br>
że moja obietnica została dotrzymana:<br>
Dawałem ci swą siłę,<br>
aż twoja stała się <br>
tak pewna, jak moja.<br>
Ponieważ wiesz, że żyję w tobie,<br>
twoja siła *jest* tak pewna, jak moja,<br>
i razem możemy teraz zrobić <br>
następny krok.

Ci z was, którzy postanowili<br>
nauczyć się tego programu nauczania<br>
przez mój *Kurs Cudów*, <br>
wyraźnie sobie przypomną, <br>
że nie miał on w zamierzeniu <br>
odpowiedzieć na każde pytanie,<br>
jakie mógłby mieć nauczyciel Boży.<br>
Nie mógł on tego uczynić,<br>
będąc tylko pomocą w nauczaniu<br>
nakierowaną na konkretny cel:<br>
pokój.

Pokój jest koniecznym fundamentem,<br>
od którego nauczyciel Boży<br>
zaczyna, by wypełnić Pojednanie<br>
na Ziemi,<br>
*tak jak już dopełniło się ono w Niebie.* 

Teraz<br>
jesteśmy gotowi,<br>
by zrobić ten konieczny krok<br>
i przyjąć ostateczne znaczenie<br>
tej jednej lekcji:

> *Nie ma nic na zewnątrz ciebie.*

Jesteś stróżem swego brata,<br>
ponieważ *jesteś* twoim bratem.

Przetłumaczenie <br>
nieszczęśliwego snu oddzielenia<br>
w ostateczny,<br>
szczęśliwy sen – <br>
ostateczny przejaw w czasie – <br>
wymaga, aby zostało to dokonane<br>
*poprzez ciebie.*

Ci z was, <br>
którzy jasno rozumieją<br>
znaczenie tej pracy,<br>
są już w pełni<br>
przygotowani.<br>
Nauczyliście się, <br>
że cel waszego życia<br>
jest *dokładnie taki sam, jakim był mój cel:*<br>
pokazanie, że z Bogiem<br>
wszystko jest nie tyle możliwe,<br>
co nieuniknione.

Jesteście teraz gotowi,<br>
by stać się *żywym dowodem*<br>
*pełnego mistrzostwa.*

Ponieważ zniknął wszelki opór,<br>
(albowiem czym innym jest ego, jak nie oporem?)<br>
dyscyplina konieczna do tego, <br>
byś mógł zaświadczyć o tym w pełni,<br>
jest „słodkim jarzmem”.<br>
Jest to dyscyplina, <br>
która z radością musi dotknąć<br>
każdego aspektu twego życia.

To właśnie przez ciebie<br>
prosta i naturalna sprawiedliwość<br>
Bożych „praw”<br>
może być ukazana.

Mistrzostwo w *każdym* aspekcie <br>
danego ci życia<br>
jest jedynym sposobem, w jaki możesz nauczać<br>
swego brata i siostrę, <br>
że Bóg *jest*.

Oznacza to, że teraz<br>
razem spoglądamy<br>
poza skłonność umysłu,<br>
by oddzielać się od świata,<br>
i przyglądamy się aspektom życia,<br>
które nie zostały jeszcze opanowane, <br>
orzekając, że są one po prostu złudzeniem.<br>
Choć jest to prawdą, <br>
nieodpowiednim jest wniosek,<br>
że można je pozostawić nieprzemienionymi.

Kto ma uszy niechaj słucha:<br>
Nie jest po prostu możliwe przekroczenie<br>
tego, czego nie chcesz uznać <br>
i objąć.<br>
Wypieranie się jest fortelem ego,<br>
by zapewnić, że twoje Ja<br>
pozostanie uwięzione,<br>
a *ego* pozostanie na tronie.

Zapytam cię ponownie:

>*Czego tak naprawdę* **chcesz***?*
