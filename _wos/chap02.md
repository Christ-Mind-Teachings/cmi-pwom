---
title: "Księga druga"
---

<div markdown="1" align="center">
## *Księga druga*
![znaczek]({{page.big-separator}})
{: .omit}

</div>
<p markdown="1" class="top"><span class="dropcaps">S</span>*łużba*<br/>
Dziwnym wydaje się to słowo,<br>
jednak w nim skrywa się znaczenie<br>
poświęcenia, <br>
Miłości,<br>
prawdziwego Istnienia.</p>

Cóż więc<br>
możemy powiedzieć o poświęceniu?<br>
Płaszcz ignorancji<br>
został odrzucony,<br>
ciemność samotnej myśli<br>
rozpuściła się w prostym blasku<br>
Światła o wiele jaśniejszego<br>
niż dziesięć tysięcy słońc,<br>
a dusza tego,<br>
który przejrzał na wskroś próżność<br>
bezużytecznego błąkania się,<br>
znów powróciła<br>
do miejsca, z którego<br>
nigdy się nie oddaliła.

Święty<br>
znów stał się pierwszy<br>
i widzi, że nigdzie <br>
nie można znaleźć drugiego.

<div markdown="1" class="indent">

*JAM JEST pierworodny mego Ojca,*<br>
*stojąc przed wszystkimi rzeczami.*<br>
*Nie ruszając się,*<br>
*podróżuję w dalekie strony.*<br>
*Obejmując wszystko, dotykam siebie.*

*Stworzenie wyłania się ze mnie.*<br>
*JAM JEST pierwszy i ostatni,*<br>
*alfa i omega.*

*Bezgranicznie spełniony,*<br>
*niczego mi nie trzeba.*<br>
*Posiadając całość Stworzenia,*<br>
*nie pragnę niczego.*

*JAM JEST* <br>
*tym, co było.*<br>
*JAM JEST ,*<br>
*tym, co jest.*<br>
*JAM JEST* <br>
*tym, co będzie.*

*Patrzę w dal*<br>
*i nie widzę swego prapoczątku.*<br>
*Rozglądam się wokół*<br>
*i nie widzę swego końca.*

*JAM JEST kręgiem niebiańskiego Światła,*<br>
*wszystko obejmuję,*<br>
*wszystko wiem,*<br>
*wszystko dopuszczam.* 

*Moja wspaniałość*<br>
*wypełnia ogrom przestrzeni,*<br>
*a zawiera się* <br>
*pomiędzy dwiema myślami.*

*Z mego świętego oddechu*<br>
*rodzi się wiatr*<br>
*i niesie mą chwałę*<br>
*do wszystkich odległych miejsc.*

*JAM JEST mocą,*<br>
*która śni wszystkie sny.*

*JAM JEST celem* <br>
*wszystkich podjętych działań.*

*JAM JEST Drogą,*<br>
*Prawdą i Życiem,*<br>
*i całe Stworzenie* <br>
*wraca do Ojca przeze mnie.*

*JAM JEST modleniem się,*<br>
*modlitwą*<br>
*i odpowiedzią na modlitwę.*

*JAM JEST snem,*<br>
*tą, która śni*<br>
*i jej przebudzeniem.*

*JAM JEST grzechem,*<br>
*grzesznikiem,*<br>
*i zbawieniem.*

*JAM JEST olbrzymim oceanem,*<br>
*który rodzi kroplę dżdżu.*

*JAM JEST łzą* <br>
*na policzku noworodka,*<br>
*który przenosi mnie w formę i czas.*

*JAM JEST słowami*<br>
*przed twymi oczami,*<br>
*pisarzem*<br>
*i tym, kto teraz czyta.*

*JAM JEST tym śniącym,*<br>
*wystarczająco śmiałym, by wyobrazić sobie*<br>
*złudzenie oddzielenia,*<br>
*i tym, który jest godny* <br>
*uwolnienia się od powabu snu.*

*JAM JEST,* <br>
*po prostu, który*<br>
*JEST.*

</div>

Oto właśnie,<br>
co przebudzony Syn ogłasza,<br>
bez śladu myśli,<br>
która zaciemniałaby blask i czystość<br>
jego istnienia.

Szuka siebie, <br>
a widzi tylko <br>
Ojca.

Wyciąga do siebie ręce,<br>
a obejmuje tylko <br>
całość Stworzenia.

Kielich,<br>
kiedyś wypełniony chwilową myślą<br>
wyimaginowanego napoju,<br>
znów<br>
staje się pustką<br>
przepełnioną wodą żywą.

Święty kielich<br>
wzniosła do ust.<br>
Pije wiecznie<br>
i jest nasycona.

W tym oto<br>
skrywa się znaczenie poświęcenia:<br>
Nigdy nie istniało<br>
to, co musi być na zawsze nierzeczywiste,<br>
a czego *nie ma*,<br>
tego nie można ani stracić,<br>
ani poświęcić.

Czegóż więc<br>
miałbyś się tak <br>
kurczowo trzymać?

![znaczek]({{page.little-separator}})
{: .omit}

<p markdown="1" class="top"><span class="dropcaps">S</span>łużbą<br/>
jest to, co pojawia się,<br>
gdy nieodwołalnie pozwala się na przyjście <br>
śmierci tego, <br>
co nigdy nie mogło istnieć.<br>
Jest to doskonałe dziedzictwo<br>
szerzone od Ojca<br>
do Syna<br>
i w istocie swej jest ono tym samym,<br>
co Tajemnica,<br>
którą jest nasz Ojciec Niebieski.</p>

Służba<br>
wymaga tylko<br>
*spełnienia* ofiary <br>
– owej ofiary,<br>
która już od początku<br>
dopełniła się<br>
jako Łaska Boga.<br>
Nasz wybór, by pamiętać,<br>
kim jesteśmy,<br>
jest spełnieniem<br>
tej ofiary<br>
już dokonanej w Niebie.

Ofiara,<br>
gdy już spełniona,<br>
staje się przyczynkiem zrodzenia Miłości,<br>
zarówno bezwarunkowej,<br>
jak i niepojętej.<br>
Miłości, którą można <br>
prawdziwie rozpoznać tylko wtedy,<br>
gdy umysł ostatecznie<br>
i nieodwołalnie <br>
dokonuje wyboru, by się przebudzić <br>
z pozbawionego sensu snu<br>
tego, który śni.

Miłością nie jest to, co skażone jest<br>
poprzez ukierunkowanie<br>
ku obiektom tego świata<br>
ani to, co odczuwane jest tylko wtedy, gdy umysł<br>
chwilowo postrzega satysfakcję<br>
zrodzoną z tymczasowego *uporządkowania*<br>
obiektów i wydarzeń, jakie obejmuje,<br>
albowiem żadna taka miłość<br>
nie jest prawdziwie bezwarunkowa.<br>
Dlatego też<br>
tak postrzegana miłość, <br>
nie jest w ogóle Miłością.

Ale to, co się pojawia,<br>
jest tą samą Miłością,<br>
która jest już z nami<br>
od chwili wcześniejszej nim *nastał* czas,<br>
Miłość, z której<br>
zrodzony jest Syn Boga,<br>
Miłość, która już<br>
osiągnęła Pojednanie, <br>
jakiego wymagała krótka – <br>
i pozbawiona znaczenia – <br>
myśl o oddzieleniu.

To właśnie ta Miłość<br>
*jest*<br>
obecnością samego Boga,<br>
który jest samą Miłością<br>
i *tylko* Miłością.

Miłość nie szuka swego,<br>
lecz znajduje swe spełnienie<br>
w swym wiecznym<br>
i nieograniczonym szerzeniu się.

Jest to Miłość<br>
wcielana w życie przez Syna,<br>
nieustannie odzwierciedlająca <br>
Miłość, w której Ojciec<br>
zrodził Syna.

Jest to Miłość,<br>
która daje, gdy jest proszona<br>
i nie zatrzymuje nic dla siebie.

Jest to Miłość,<br>
która obejmuje wszystko,<br>
albowiem nie widzi żadnego oddzielenia<br>
w całości Stworzenia.

Jest to Miłość,<br>
która swą łagodnością i pewnością<br>
dotyka wszystkich, którzy Ją widzą,<br>
a Jej smak jest słodszy nad miód<br>
i gasi pragnienie duszy.

A wszystko to <br>
bez wysiłku,<br>
albowiem jest to Miłość,<br>
która szerzy się od<br>
i do<br>
prawdziwego Istnienia.

Ponieważ nie widzi niczego poza substancją<br>
tego, co jest jedyną Rzeczywistością, <br>
we wszystkim, na czym spoczną Jej oczy,<br>
odcina mieczem mądrości<br>
mocny uścisk złudzeń<br>
w sercu<br>
tego, kto widzi<br>
osobę powstałego Chrystusa.

Nie jest to Miłość, <br>
którą należy stworzyć,<br>
ale Miłość, na którą ostatecznie<br>
*przyzwalamy*,<br>
aby powstała bez oporu<br>
z gleby doskonałego poddania się. 

Śniący <br>
zniknął i ponownie narodzony<br>
orzeka:

> *Teraz zaś* <br>
> *już nie ja żyję,* <br>
> *lecz żyje* <br>
> *we mnie Chrystus.*

I Słowo staje się ciałem<br>
i mieszka między nami.<br>
W tym świecie,<br>
ale nie z tego świata,<br>
albowiem świat został przezwyciężony<br>
nie wskutek wysiłku,<br>
lecz przez Łaskę…<br>
prostą korektę <br>
jednego błędnego postrzegania.

![znaczek]({{page.little-separator}})
{: .omit}

<p markdown="1" class="top"><span class="dropcaps">K</span>to więc<br/>
jest sługą?<br>
Do czego można przyrównać sługę?</p>

Sługa jest *wolny*.<br>
Już dłużej niespętany<br>
małymi lękami,<br>
postrzeganymi kiedyś jako niezmierzone mury<br>
sięgające wysoko, by blokować<br>
Światło Syna; <br>
sługa nie kocha rzeczy tego świata,<br>
albowiem nie mają one żadnej wartości.

Sługa jest *pokorny*.<br>
Już dłużej niespętany<br>
fałszywą arogancją,<br>
która kiedyś została wytworzona,<br>
by chronić go przed jego samotnością,<br>
sługa nie trzyma się kurczowo fałszywej wiedzy,<br>
albowiem wie, *że nie wie*<br>
ani nie ma potrzeby, by wiedzieć.<br>
Ufając wszystkiemu<br>
pozwalając na wszystko,<br>
przekracza wszystko,<br>
ponieważ wpierw kocha i obejmuje<br>
wszystko.<br>
A gdy wszystko przemija,<br>
nie zostawia to na nim żadnego śladu.

Sługa jest kompetentny.

Bez niepokoju<br>
o rzeczy dnia jutrzejszego<br>
wciela w życie<br>
niepojętą Miłość <br>
Ojca *w tym właśnie momencie*.<br>
Niewinny jak dziecko,<br>
nie zastanawia się nad ograniczeniami,<br>
albowiem widzi z pewnością, że:

> *Będziecie także dokonywać tych dzieł,*<br>
> *których Ja dokonuję,* <br>
> *owszem, i większe od tych* <br>
> *czynić będziecie.*

Wie po prostu,<br>
że sam z siebie nie czyni niczego, <br>
lecz Ojciec czyni wszystko<br>
przez niego.<br>
Skąd mógłby się wziąć brak kompetencji?

Opróżniony z siebie samego,<br>
sługa bez wysiłku<br>
zakłada płaszcz<br>
dany mu przez Ojca,<br>
niezależnie czy jest to płaszcz z tego świata,<br>
czy innego.<br>
Porusza się swobodnie<br>
między Niebem a Ziemią,<br>
radując się zawsze<br>
jako ucieleśnienie<br>
nieustannej modlitwy:<br>
„Święty Ojcze, *oto* jest Światło!” 

Sługę <br>
można przyrównać do tego, <br>
kto podróżował do dalekich krajów,<br>
albowiem jego pan nakazał mu:

> *Idź i dziel się ze wszystkimi,* <br>
> *którzy mają uszy, żeby słuchać,*<br>
> *a oczy, aby widzieć.*

> *Dawaj im z mej obfitości,*<br>
> *i dawaj im szczodrze.*

Tak więc,<br>
gdy sługa to usłyszał,<br>
wyruszył natychmiast<br>
i od rana do wieczora<br>
można było go zastać, <br>
czyniącego to, o co prosił go pan.

I tak się stało,<br>
że wielu, którzy otrzymali,<br>
śmiali się ukradkiem<br>
z głupoty sługi.<br>
Wielu uważało go za szaleńca,<br>
a jeszcze wielu innych<br>
albo zagubiło, albo odrzuciło<br>
to, czym się z nimi dzielił.

Tylko paru,<br>
usłyszawszy,<br>
przyjęło to, co im było dane,<br>
i poszli, i czynili podobnie,<br>
albowiem słuchając,<br>
stali się jak ten sługa,<br>
a to, co rozdali,<br>
zostało im zwrócone po dziesięciokroć.

Z taką radością sługa <br>
wykonywał swoje zadanie,<br>
że nie słyszał <br>
małostkowych osądów.

> *Czy twoim wyborem będzie mieć uszy do słuchania?*

Sługa<br>
jest tym, kto <br>
przekroczył historię.<br>
Całkiem dosłownie,<br>
spogląda on na swą przeszłość<br>
i zaprawdę widzi, <br>
że przeminęła,<br>
rozpłynęła się jak mgła<br>
ustępująca wschodzącemu słońcu<br>
w głębokich i leśnych dolinach.

Nie pozostaje ani jeden ciemny zakamarek<br>
w dolinach umysłu<br>
przyciętego i ukształtowanego przez siły<br>
ograniczającej myśli.

Rzeki jaśniejącego Światła<br>
płyną teraz niczym niezakłócone,<br>
emanując z oceanu Bożej Miłości,<br>
spływając wodospadami wizji,<br>
która obejmuje całość Stworzenia.

Choć ukryty w prostocie,<br>
sługa widzi<br>
jak każdy jego miłujący gest<br>
dotyka najdalszej z gwiazd<br>
i ma swój udział w cudzie<br>
Pojednania.

Sługa <br>
zawsze rozpoznaje swego.<br>
W tym ujawnia się <br>
prawdziwe ciało Chrystusa,<br>
mistyczny Kościół,<br>
który dalece przekracza<br>
najwznioślejsze teologie.<br>
W tym ujawnia się<br>
prawdziwa istota braterstwa.

Sługa<br>
odszukuje swego<br>
i świętuje z nim<br>
*bezustannie*,<br>
albowiem przebudzone umysły<br>
są na wieczność połączone w jedno.

Sługa jest *łagodny*.

Ponieważ nie trzyma się kurczowo<br>
tego, co nie jest mu dane do zrobienia, <br>
nie pojawia się w nim<br>
ani gniew,<br>
ani niecierpliwość.

Sługa *ufa*.<br>
Obejmując wszystko,<br>
oddawszy świat Ojcu,<br>
zadowala się *tą* chwilą.<br>
Całość jest obecna w części,<br>
a część obejmuje całość.<br>
Nie zapominając o Niebie,<br>
sługa błogosławi Ziemię<br>
i nawet jego uśmiech oświeca świat.

Nie mając nic do zrobienia,<br>
nic nie czyni.

Mając wszystko do zrobienia,<br>
z powodzeniem wszystko osiąga –<br>
jednak nie widzi ani krzty różnicy <br>
między jednym a drugim.

Sługa trwa *w pokoju*.<br>
Nawet więcej:<br>
on *jest* pokojem.

Otrzymując zwątpienie,<br>
zwraca Miłość.<br>
Otrzymując osąd,<br>
zwraca Miłość.

Otrzymując projekcje lęku,<br>
zwraca Miłość.

Otrzymując miłość<br>
jeszcze nie całkiem oczyszczoną,<br>
zwraca Miłość.

Otrzymując Miłość<br>
daną w czystości,<br>
pozwala sobie Ją przyjąć.

Trwając w nieprzerwanym związku <br>
z Bogiem,<br>
otrzymuje Miłość<br>
bezustannie.

Choć świat daje <br>
i zabiera,<br>
jego kielich jest zawsze pełen;<br>
pije dowoli z każdym oddechem.<br>
Nasycony,<br>
śmieje się ze złudzeń tego świata,<br>
a jego śmiech uzdrawia świat.

Sługa<br>
jest zwyczajnie niezrozumiały<br>
dla percepcji świata.<br>
Albowiem tam, gdzie świat postrzega brak,<br>
sługa zna nieograniczoną obfitość.<br>
Tam, gdzie świat postrzega zmaganie się,<br>
sługa zna doskonałą harmonię.<br>
Tam, gdzie świat postrzega<br>
presję czasu,<br>
sługa zna łaskę wieczności.

Pogodzenie jednego z drugim<br>
nie jest możliwe,<br>
albowiem rzeczy Nieba i Ziemi<br>
przeminą,<br>
ale to, co od Boga pochodzi, nie przeminie.

I pierwsi,<br>
uczynieni takimi przez świat,<br>
będą ostatnimi.

Ostatni, <br>
będąc stworzeniem Boga,<br>
znów zostaną uczynieni pierwszymi <br>
w umyśle przebudzonego,<br>
radosnego<br>
sługi Boga,<br>
*który jest jedynie Miłością.*

Jak było na początku, <br>
tak jest teraz, <br>
zawsze i na wieki wieków.

![znaczek]({{page.little-separator}})

<p markdown="1" class="top"><span class="dropcaps">D</span>o czego więc<br>
można przyrównać<br>
cechy <br>
prawdziwej służby?</p>

Obserwuj wody, <br>
które płyną z najwyższych gór,<br>
wijąc się zakolami, tworząc kaskady, zakręcając, burząc się,<br>
i nieuchronnie kończąc spoczynkiem w morzu.

Ich celu<br>
ani nie oczekuje się z nadzieją,<br>
ani się go nie wyobraża.<br>
Cel jest *znany*,<br>
spoczywając zawsze w pewności.<br>
I kiedy podróż się zaczęła,<br>
jej kres jest pewny.

Rzeka zaczyna się<br>
od jednej kropli deszczu<br>
spadającej z niebios,<br>
darmo danej.

Kształtuje się w miejscach niewidzianych<br>
i przybiera formę stałego nurtu,<br>
którego bieg nie jest przerywany.

Pozornie kształtowana ziemią, której dotyka,<br>
sama staje się siłą kształtującą wodospady<br>
i kaniony;<br>
i jakaż rzeka żywej wody,<br>
nie mówi o pięknie temu, <br>
kto na nią patrzy?

Rzeka karmi<br>
wszystko, czego dotyka,<br>
samym pokarmem Życia.<br>
Nie widzi żadnych przeszkód w swej podróży,<br>
ale –<br>
obejmując je –<br>
pokonuje je.<br>
Nawet odgłos jej płynących wód<br>
przynosi ukojenie tym, którzy słuchają.

Nie użala się, <br>
kiedy inni z niej czerpią,<br>
pozornie bez wdzięczności,<br>
albowiem wie, że jej Źródło jest niewyczerpane.

Sekretem jej spokoju<br>
i jej pewnej mocy jest to: <br>
*Już trwa w jedności z morzem,*<br>
powstawszy z niego <br>
i zawsze do niego wracając.

Nie powstała w jej istnieniu<br>
żadna zasłona złudzeń,<br>
by stworzyć poczucie oddzielenia.<br>
Dlatego też<br>
jej podróż zaczyna się w jej pewnym końcu.

Niech twa służba będzie ofiarowana<br>
na podobieństwo rzeki życia,<br>
która płynie z najwyższych gór<br>
do morza.

Nie myśl, że *musisz* znać<br>
naturę tej podróży<br>
ani że *musisz* osądzać,<br>
czy jej zwroty i zakręty<br>
są akceptowalne.

Albowiem dany jest tobie<br>
dar jednego nauczyciela,<br>
który prowadząc cię, nigdy nie błądzi. <br>
Jego Głos jest pewny,<br>
jego obecność wieczna.<br>
Czyż nie powiedziałem wam:<br>
„Poślę wam Pocieszyciela?”.

Jednak<br>
ten, którego posyłam,<br>
został mi dany przez naszego Ojca. <br>
Ponieważ ja Go przyjąłem,<br>
w tej samej mierze jest wam dany.<br>
Jak odwieczna melodia,<br>
jak łagodna pieśń Głos Jego rozbrzmiewa<br>
natychmiast znajomą nutą;<br>
cisza jest progiem,<br>
który prowadzi serce<br>
do wewnętrznej komnaty Świętego.

Aby dawać prawdziwie,<br>
trzeba dawać wszystko, co się ma.<br>
Albowiem dawać,<br>
wstrzymując choć jedną część,<br>
to wierzyć, że *nie* ma się wszystkiego.<br>
A tej, która wierzy, że nie ma,<br>
wiele będzie zabrane,<br>
a tej, która wie, że ma wszystko,<br>
jeszcze więcej będzie dodane,<br>
i jej dawanie będzie bez granic<br>
i końca.

*Ta, kto wszystko daje, wszystko otrzymuje.*

Prawdziwy sługa daje nawet to:<br>
wszelkie ślady przywiązania<br>
do owocu jego darów.<br>
Albowiem już ujrzano, że jego dawanie<br>
od Ojca pochodzi,<br>
tak więc owoce są dane słudze.

A sługa oświadcza:<br>
„Dlaczego nazywacie mnie dobrym?

Jest tylko jeden, który jest dobry:<br>
Bóg, który jest jedynie Miłością.<br>
I jeśli chcesz naprawdę otrzymać<br>
to, co ja ci daję,<br>
idź i czyń podobnie”.

Posłuchaj jeszcze raz:

> *Ten, kto wszystko daje, wszystko otrzymuje.*

Sługa <br>
daje tak, jak jemu zostało dane,<br>
ale nie rozpamiętuje tego.<br>
Nie dba o pochwały tego świata,<br>
nie zbiera medali,<br>
nie przechowuje trofeów.<br>
Jednak twarz Chrystusa<br>
widziana w każdym, komu służy,<br>
jest wyryta w jego świadomości na zawsze;<br>
pamięta wszystkich<br>
i składa dzięki Ojcu,<br>
albowiem sługa żyje <br>
najprostszą z prawd:

> *Moi bracia i siostry są mym zbawieniem.*

Sługa wie, że niczego nie naprawia.<br>
Nie widząc przerażającego świata,<br>
nie zbawia go od „złego”.<br>
Nie spoglądając na chorobę,<br>
nie nazywa siebie uzdrowicielem.

Oto tutaj<br>
naucz się sekretu cudu:<br>
Sługa nie czyni niczego,<br>
poza szerzeniem Miłości<br>
ku Chrystusowi, który mieszka w drugim,<br>
ponieważ nauczył się patrzeć <br>
na wskroś pozorów,<br>
które są światem;<br>
a ten, kto jest chory,<br>
rozpoznaje, że sługa <br>
rozpoznał go <br>
*takim, jaki jest*, i orzeka:<br>
„Widziany jestem taki, jaki JESTEM<br>
i uwalniam się teraz od swych złudzeń”.

Miłość uzdrawia,<br>
jedynie Miłość.

Ci, którzy nie są przyzwyczajeni do cudów,<br>
biegną za sługą i pytają:<br>
„Jak ty robisz to wszystko?”.<br>
Na co sługa odpowiada:<br>
„Miłość to uczyniła.<br>
Ja sam z siebie<br>
tylko poprosiłem mego Ojca,<br>
by naprawił moje postrzeganie was”.

Miłość popłynie przez każdy umysł,<br>
który prosi o naprawę <br>
i pozwala na naprawę<br>
swego postrzegania.

Jak więc<br>
służy sługa?

Będąc *jedynie* obecnością Miłości.

Szerzenie Miłości<br>
nieskalanej myślą wykonawcy<br>
jest cechą prawdziwej służby<br>
i odzwierciedla w tym świecie<br>
Miłość, która rodzi na wieczność<br>
święte i jednorodzone dziecko Boga.
