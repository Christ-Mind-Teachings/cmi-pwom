---
title: "Księga czwarta"
---


<div markdown="1" class="chHead">
## Księga czwarta

![znaczek]({{page.big-separator}})
{: .omit}

Mistrzostwo i służba<br>
są jednym.<br>
Tam, gdzie jest jedno, <br>
znajduje się i drugie.

A gdzie jest drugie,<br>
pierwsze też jest znane.

Mistrzostwo jest takim stanem,<br>
w którym ani jedna rzecz tego świata<br>
nie wymusza na tobie obrania jakiegokolwiek kierunku,<br>
jednak ani jedna rzecz tego świata nie jest osądzana.<br>
Taki jest naturalny bieg rzeczy <br>
dla umysłu, do którego powrócił pokój.

Brak mistrzostwa<br>
w dowolnym aspekcie życia<br>
to brak mistrzostwa we wszystkich aspektach.

Mistrzostwo <br>
jest fundamentem,<br>
w oparciu o który sługa wciela w życie<br>
ruch Miłości,<br>
który przebiega od Ojca<br>
poprzez Syna,<br>
służąc jedynemu celowi, jakim jest Pojednanie<br>
i świadcząc o jego spełnieniu<br>
w *tobie*.

Dano ci ten oto prosty znak:<br>
Mistrzostwo zostaje osiągnięte, kiedy nie pozostaje<br>
ani jeden nawyk,<br>
jakiego wyuczyłeś się od świata;<br>
i ani jedna „miłość”,<br>
jaką wytworzyłeś dla siebie w błędzie,<br>
nie jest przez ciebie usprawiedliwiana.

Spójrz więc dobrze<br>
na całe swe życie<br>
i spójrz w niewinnej uczciwości<br>
na „miłości”, jakie chcesz dla siebie zatrzymać,<br>
albowiem co możesz przenieść <br>
ze śmierci do Życia?<br>
Nawet ciało zostanie przyćmione przez światło.

I jeśli kochasz Ojca<br>
ponad rzeczy z tego świata,<br>
co chciałbyś zostawić nieprzemienionym<br>
blaskiem waszego związku?

Możesz dać <br>
tylko to, co posiadasz,<br>
a to, co posiadasz, istnieje dla ciebie<br>
tylko dlatego, że to cenisz.

Jaki skarb<br>
złożysz u stóp swego brata?<br>
Bo gdzie jest twój skarb, <br>
tam będzie i serce twoje,<br>
a twe serce jest wszystkim, co *może* być dane.

Powiedziałem wcześniej, <br>
że świat jest tylko *symbolem*.<br>
Wybieraj mądrze, co twój świat <br>
ma dla ciebie symbolizować, <br>
bowiem to właśnie symbole, które wybierasz,<br>
zobaczy twa siostra.<br>
W ten sposób ujawnia się twe serce,<br>
a ty „wydajesz” swój osąd<br>
nad Ojcem.

Ta, która mnie zna,<br>
idzie ze mną,<br>
a ta, która idzie ze mną,<br>
prostuje swą ścieżkę,<br>
i wszystko jest dawane<br>
na chwałę Miłości,<br>
którą Bóg jest.

Miłość obejmuje wszystko,<br>
wszystko uzdrawia,<br>
wszystko przemienia,<br>
wszystko świętuje<br>
i, nade wszystko,<br>
odzwierciedla, czym Bóg jest, we wszystkim.

Nie troszczcie się więc<br>
o jutro,<br>
ani o to, co będziecie jeść,<br>
ani o to, czym się będziecie przyodziewać.<br>
Przecież Ojciec wasz wie, <br>
że tego wszystkiego potrzebujecie<br>
i nie pozostawi was bez pocieszenia.

Gdy kiedyś poprosiłem was, <br>
„żebyście się nie troszczyli”,<br>
mimowolnie nie dosłyszeliście, co mówię,<br>
i podjęliście decyzję, że to wy możecie kierować wyborem<br>
tego, co będziecie jeść <br>
i czym będziecie się przyodziewać,<br>
i w ten sposób sprytnie pielęgnujecie<br>
„miłości”, jakie pragniecie zachować.<br>
Podejmowanie decyzji samemu<br>
jest właśnie *troszczeniem się*.

To znaczy,<br>
ponieważ nie pozwoliłeś <br>
Pocieszycielowi dokonać wyboru za ciebie,<br>
prawidłowe myślenie zostało odrzucone,<br>
a rzeczywisty świat porzucony.

Jednak ten,<br>
kto chwali Boga we *wszystkim*,<br>
nie zachowuje decyzji dla siebie,<br>
słuchając tylko Głosu przemawiającego w Imieniu Boga, <br>
a sługa wie, <br>
że ów Głos mówi jedynie <br>
całkowicie rozsądnie.<br>
Trzymanie się kurczowo tylko jednej „miłości”,<br>
którą wytworzyłeś w błędzie, <br>
z pewnością jest nierozsądne,<br>
albowiem nauczyłeś się już, <br>
że symbole świata<br>
mogą być tylko symbolami śmierci.<br>
Twoją wolą nie jest już dłużej śmierć,<br>
lecz Życie.

Przychodzę znów do ciebie,<br>
abyś mógł mieć Życie<br>
i abyś miał je w większej obfitości.<br>
Naucz się więc<br>
pytać przed każdym wyborem:<br>
„Czy to ceni symbole śmierci, <br>
czy Życia?”

Trwając w niewinnej uczciwości,<br>
uświadomisz sobie, <br>
że przewodnictwo Pocieszyciela <br>
jest natychmiastowe<br>
i bezkompromisowe.

W tym zostanie ci ujawnione<br>
ostateczne znaczenie mego nauczania:

> *Nie troszczcie się,* <br>
> *przecież Ojciec wasz wie,* <br>
> *że tego wszystkiego potrzebujecie.*

W tym <br>
*został* zrobiony następny krok.

Uwolniony od niepoczytalnej wiary w poświęcenie<br>
i stratę,<br>
sługa nie zatrzymuje dla siebie<br>
ani jednej „miłości”.

Wiedząc<br>
z niekwestionowaną pewnością,<br>
kto z nim idzie<br>
drogą, którą wybiera, <br>
sługa kroczy z łagodnym autorytetem<br>
ścieżką przed nim się rozciągającą.

Nie dbając o to, w co będzie się przyodziewać,<br>
ani też co będzie jeść,<br>
nasłuchuje Głosu <br>
Świętego.

Ponieważ modli się tylko o to, <br>
co może poprzez niego odzwierciedlać <br>
doskonałą Miłość Ojca,<br>
jego radość jest na zawsze pełna.<br>
A przewodnictwo Pocieszyciela<br>
nie ma w sobie nagany,<br>
ujawniając dary,<br>
które przynoszone są, by służyć <br>
jedynemu pragnieniu, które się pojawia<br>
w świętym umyśle sługi:

> *Aby wszystko, co czynię,*<br>
> *i wszystko, co mówię,*<br>
> *aby wszystko, co myślę,*<br>
> *i wszystko, czym się dzielę,* <br>
> *aby wszystko, czym jestem, co czynię, co mam,*<br>
> *odzwierciedlało blask,*<br>
> *radość,*<br>
> *łaskę*<br>
> *śmiech,*<br>
> *współczucie,*<br>
> *moc,*<br>
> *wizję*<br>
> *i doskonałość*<br>
> *jedynego stworzenia mego Ojca:*<br>
> *Chrystusa, JAM JEST.*

A rzeczy, w jakie się przyodziewa,<br>
i rzeczy, jakie spożywa,<br>
szepczą światu<br>
o Miłości, mocą której jego Ojciec<br>
przywrócił swemu drogiemu dziecku<br>
jego prawowite miejsce.

![znaczek]({{page.little-separator}})
{: .omit}

Kiedykolwiek nie jesteś w pełni radosny,<br>
dzieje się tak dlatego, że błędnie wybrałeś.<br>
Albowiem z wyboru wypływa działanie,<br>
a z działania zawsze płynie doznanie.

Niechaj słyszą ci,<br>
którzy mają uszy do słuchania:<br>
Ten, kto nauczył się, że śmierć jest nierzeczywista,<br>
nawet w złudzeniach czasu<br>
z radością uwalnia się od symboli śmierci,<br>
co do najmniejszej joty czy kreski.

Przebudzony sługa,<br>
dokonawszy szczerego wyboru,<br>
by nauczać *jedynie* Miłości,<br>
ponieważ tylko Miłości pragnie,<br>
przechodzi od cichego fundamentu jedności<br>
do Życia *wiecznego*,<br>
nauczając jedynie symboli Życia,<br>
albowiem nauczając, uczy się,<br>
a dając, otrzymuje.

Droga *jest* więc łatwa<br>
i nie wymaga wysiłku.

Od myśli,<br>
jakie postanawiasz myśleć,<br>
aż po to, co będziesz jadł<br>
i czym się będziesz przyodziewał,<br>
*nie troszcz się o siebie,*<br>
ale przyjmij przewodnictwo<br>
Tego, który został do ciebie posłany przez Ojca,<br>
ponieważ On cię umiłował <br>
zanim powstały *wszystkie* światy.

Tutaj,<br>
choć czas nadal wydaje się dla ciebie trwać,<br>
wszystkie rzeczy tłumaczone są na język,<br>
który odzwierciedla<br>
najświętszego ze świętych, <br>
a to, co było ukryte, zostaje teraz ujawnione.

Ja oddałem nawet ciało, <br>
aby mogło być uwielbione<br>
w radosnym hołdzie memu Ojcu.<br>
Albowiem ten, kto daje wszystko,<br>
wszystko otrzymuje.

Pamiętaj więc,<br>
co teraz powiadam wam:<br>
Jeśli twój brat jest głodny,<br>
*ty* pozostajesz bez pokarmu,<br>
a jeśli twa siostra jest sama,<br>
*ty* jesteś oddzielony od uczty.

Ponieważ nie ma <br>
nic na zewnątrz ciebie,<br>
to ty jesteś dobrym pasterzem.<br>
A ja proszę cię tylko,<br>
byś przyjął prawdę,<br>
że ponieważ wybrałeś<br>
przebudzenie się na swe własne wołanie,<br>
bliski jest czas,<br>
w którym obejmiesz wraz ze mną<br>
wszystko, co jest ci dane,<br>
aby świat<br>
mógł być przywrócony w nas,<br>
święte, nieograniczone<br>
i *jednorodzone* dziecko Boga.

Jeśli *zrobisz* to ze mną,<br>
wszystko *zostanie* objęte,<br>
a Miłość wszystko oświeci.

Dlatego też bądźcie mężni.<br>
Miłujcie jeden drugiego, <br>
tak jak ja was zawsze miłuję.<br>
Radujcie się<br>
i świętujcie często ze sobą nawzajem,<br>
albowiem tam, gdzie dwóch lub więcej<br>
zebrało się, by wspólnie razem objąć świat,<br>
ja *jestem* pośród nich.

Kroczymy teraz w pewności,<br>
nie chowając ani jednej „miłości”<br>
przed nauczycielem,<br>
który chce uzdrowić wszelkie rany,<br>
i przetłumaczyć nawet ciało – <br>
symbol ego –<br>
w to, co odzwierciedla jedynie Światło<br>
światu wybawionemu<br>
ze snu oddzielenia.

Nauczyliśmy się ostatniej lekcji<br>
i teraz z radością będziemy nią żyli:

> *Nie ma nic na zewnątrz mnie.*

Teraz dokonało się.

Ten, kto rozumie te słowa,<br>
żyje nimi,<br>
a jego życie jest tańcem oddania<br>
– nieprzerwanym,<br>
na zawsze nieograniczonym –<br>
albowiem wie, co się wydarza.

Nadchodzi teraz świt szczęśliwego snu,<br>
umieszczonego bezpiecznie w tobie <br>
przez samego Boga,<br>
właśnie wtedy, gdy twa uwaga –<br>
przez jedną krótką chwilę –<br>
została rozproszona maleńką, szaloną ideą.

Pokój mój<br>
daję wam.<br>
Nie tak jak daje świat, <br>
Ja wam daję.<br>
Ponieważ przyjęliście mnie,<br>
dajecie mnie światu.<br>
Ponieważ mnie dajecie,<br>
otrzymujecie mnie na zawsze, <br>
na wieki<br>
wieków.

Pokój niech będzie z tobą,<br>
umiłowany,<br>
drogi,<br>
i odwieczny <br>
przyjacielu.<br>
*Amen*


