---
title: Rozdział szósty
---

<div markdown="1" class="chHead">
## Rozdział szósty

![znaczek]({{page.separator}})
{: .omit}

*Gdy opierasz się służbie*<br>
*twemu bratu,*<br>
*jednocześnie również*<br>
*opierasz się własnemu zbawieniu.*
{: .omit}

</div>

24 kwietnia 1988  r.
{: .omit}

Minęły prawie dwa miesiące od  mojej sesji z  Jeremiaszem. Być może to
były dwa z  najbardziej zabieganych miesięcy mego życia. Pojawiła się
biznesowa okazja i  rzuciłem się w  nią bez zastano wienia.

Przez ostatnich kilka lat zarabiałem na  życie, pracując w  sektorze
zdrowia, poznając wszystko, czego można się nauczyć: od  obowiązków
asystenta lekarza do  kierownika kliniki. Ostatnio zatrudniłem się w
firmie informatycznej, by  stworzyć kompletny system zarządzania w
służbie zdrowia, wraz z  podręcznikami szkoleniowymi i  procedurami,
który będzie propagowany w  całym kraju.

Wraz z  mym partnerem pracowaliśmy gorączkowo, ażeby skończyć prototyp.
Parę tygodni temu zrobiliśmy prezentację dla prezesa firmy
informatycznej, jeżdżąc z  nim limuzyną wokół Seattle. Prezes był pod
*dużym* wrażeniem, tak dużym, że zatrudnił mnie jako trenera
konsultantów i  zgodził się na  nasze warunki względem przyszłych praw
do  tegoż produktu. Krótko mówiąc, będą mi  płacili za  poświęcanie
większości mego czasu na  skończenie systemu, który będzie dawał mi
tantiemy z  każdej sprzedanej licencji, a  firma włączyła nasze
rozwiązanie do  obowiązkowej części swego portfela produktów!

Obecnie tornado ostatnich paru miesięcy ucichło, a  my  przenieśliśmy
się do  nowego biura. Braliśmy udział w  niezliczonych marketingowych
spotkaniach planistycznych, objeździliśmy cały region Puget Sound na
spotkania z  klientami i  choć tempo nadal jest wysokie, to
przynajmniej coraz bardziej odczuwa się rutynę tych działań.

Jesteśmy już całkiem blisko. Myślę, że rok, a  może mniej, i  wszystko
znajdzie się na  swoim miejscu. A  wówczas&hellip; wolność!

Kilkakrotnie odczuwałem obecność Jeszuy. Właśnie wczoraj, gdy byłem w
trakcie przeformatywowania pewnych materiałów, wyczułem Jego obecność.
Wymamrotałem pod nosem, że na- prawdę nie mam teraz czasu i  żeby mi
nie przeszkadzał. Wyobraźcie to  sobie! A  niektórzy rodzice martwią się
wyimaginowanymi towarzyszami zabaw swoich dzieci!

Już się cieszę na  dzisiejszy wieczór. Z  dużym wyprzedzeniem
realizujemy harmonogram i  czuję się bezpiecznie, nie musząc przynosić
pracy do  domu. Czas się rozluźnić i  tym wszystkim delektować.

![znaczek]({{page.separator}})
{: .omit}

Bujam się łagodnie w  przód i  w  tył z  nogami na  parapecie. Oczy
chłoną łagodne światło niezwykle przejrzystego wieczoru, gdy zaczyna się
znane mi  już uczucie. W  zasadzie cieszę się na  to  spotkanie,
niezależnie od  tego, co  z  niego wyniknie.

<div markdown="1"class="indent"

*Teraz zaczynamy.*

*Cisza.*<br>
*Jeszcze raz powiadam ci: cisza.*<br>
*Tuż pod powierzchnią zgiełku i  hałasu tego świata,*<br>
*znajduje się cichy głos wzywający tego,*<br>
*kto przebył niezmierzoną odległość*<br>
*i  czas bez początku.*

*Ten głos jest tak łagodny, że z  pewnością go opacznie rozumiemy.*<br>
*W  przeciwieństwie do  krzyków świata,*<br>
*jego brzmienie jest nieznane*<br>
*i  często przechodzi niezauważony.*<br>
*Dlatego też*<br>
*cisza poszukującemu Prawdy*<br>
*kiedyś znanej, następnie zagubionej.*<br>
*Cisza jest drzwiami, przed którymi stoję i  pukam,*<br>
*wiedząc, że jeśli szukający będzie trwał w  wyciszeniu,*<br>
*moje pukanie zostanie usłyszane*<br>
*i  wejdę do  środka.*

*Czy zezwolisz na  ciszę?*<br>
*Czy zechcesz uspokoić pragnienia*<br>
*niezrodzone z  Ojca,*<br>
*lecz ze  zgiełku świata?*<br>
*Szukajcie wpierw Królestwa Niebieskiego*<br>
*i  wejdźcie doń przez ciszę.*<br>
*O  ty, który nawet wbrew swoim przekonaniom wierzysz,*<br>
*że utraciłeś Ojca*<br>
*i  oddzielony jesteś od  Jego Boskiej Miłości,*<br>
*czy nie widzisz, że to  tylko twój głos*<br>
*cię wzywa?*

*Mówię ci, wejdź w  ciszę,*<br>
*aby głos mógł zostać w  końcu ostatecznie usłyszany.*<br>
*Tutaj zaznacza się łagodny punkt zwrotny*<br>
*w  twej długiej podróży.*<br>
*Tutaj odkrywa się ponownie drogę do  domu.*

*Ja  stoję tutaj na  tym końcu ścieżki,*<br>
*podczas gdy ty  czekasz tam,*<br>
*na  skraju świata, jaki wyobraźnią powołałeś*<br>
*do  życia.*

*Odwróć więc łagodnie*<br>
*swe ucho od  zgiełku,*<br>
*w  którym byłeś tak długo zanurzony.*<br>
*Odwróć się łagodnie i  usłysz Mój wołający głos:*<br>
*Droga jest teraz przed tobą*<br>
*i  stół jest zastawiony.*<br>
*Nasz Ojciec czeka na  nas.*<br>
*Wejdź w  ciszę,*<br>
*niech ta  podróż się skończy.*<br>
*Tylko jeden mały krok dzieli cię od*<br>
*zwrócenia się do  Mnie i  usłyszenia Mnie.*

*Chodź, powiadam ci, chodź!*

*Amen.*

</div>

![znaczek]({{page.separator}})
{: .omit}

6 maja 1988  r.
{: .omit}

<div markdown="1"class="indent"

*Teraz zaczynamy.*

*Tak dużo czasu minęło od  chwili,*<br>
*gdy ostatni raz chodziliśmy razem po  ziemi.*<br>
*Albowiem przekazuję ci tę Prawdę:*<br>
*Syn jest tylko Jednością.*<br>
*Nie ma  czasu*<br>
*ani miejsca,*<br>
*w  których rządzą złudzenia,*<br>
*za  wyjątkiem tego, co  jest twym złudzeniem.*<br>
*Albowiem Prawda jest zawsze,*<br>
*a  Prawdą jest:*<br>
*Syn jest Jednym,*<br>
*złączonym na  wieczność z  Ojcem,*<br>
*który jest istotą jednorodzonego Syna,*<br>
*będącego formą obecności Ojca.*

*Czy wiesz, jak daleko zbłądziłeś*<br>
*w  swej podróży przez niezliczone złudzenia?*<br>
*Czy masz choć blade pojęcie*<br>
*o  światach, jakie stworzyłeś?*<br>
*Sen kończy się tam, gdzie zaczyna się Królestwo.*<br>
*Dlatego też:*<br>
*„Nie możesz służyć Bogu i  mamonie”.*

*Albowiem albo będziesz służył Jednemu, wypierając się drugiego,*<br>
*albo będziesz służył drugiemu,*<br>
*a  nie Jednemu.*

*Nie myśl, że ty, który potrafisz tylko domagać się*<br>
*wiary w  oddzielenie,*<br>
*możesz jednocześnie*<br>
*przebywać w  Królestwie.*<br>
*Takim jest mamienie, choć subtelne,*<br>
*które uwodzi poszukiwacza prawdziwego Ducha.*<br>
*Długo czekałem, aby ten wiek*<br>
*nastał na  powierzchni twej ukochanej ziemi.*<br>
*Teraz nadszedł ten czas.*<br>
*Już dłużej syn nie będzie cierpiał męki*<br>
*swych złudzeń.*<br>
*Patrz: nie widzisz skąd pojawia się*<br>
*Światło Świętego Ojca.*<br>
*Popatrz raz jeszcze i  zobacz, że nie ma  ono końca.*<br>
*Tak jest*<br>
*i  tak znów będzie na  ziemi.*

*Poddaj się Mnie,*<br>
*albowiem zaprawdę*<br>
*Ja  jestem Drogą, Prawdą i  Życiem,*<br>
*i  takimi*<br>
*wy  jesteście.*<br>
*Niech Sen się skończy,*<br>
*aby Królestwo mogło być poznane.*

*Amen.*

</div>

![znaczek]({{page.separator}})
{: .omit}

25 maja 1988  r.
{: .omit}

<div markdown="1"class="indent"

*Teraz zaczynamy.*

*Witaj, Marc.*

„Witaj Jeszua. Jak się masz?”

*Dobrze, Marc, choć widzę, że ty  nie bardzo.*

„To  widać, co?”

*Mój umiłowany przyjacielu,*<br>
*prawda nigdy nie jest ukryta,*<br>
*w  żadnym czasie, przed nikim.*<br>
*Choć, oczywiście,*<br>
*wielu woli nie widzieć.*

„Tu  nasuwa mi  się pytanie: patrząc z  twojej perspektywy – dlaczego jestem zmęczony?”

*Zmęczenie w  ogóle nie wiąże się z  ciałem*<br>
*Wiąże się natomiast całkowicie z  umysłem.*<br>
*Dysharmonia jest po  prostu*<br>
*wyrażana przez ciało,*<br>
*a  jest tak tylko dlatego, że odmawiasz*<br>
*rozpoznania jej prawdziwego źródła.*<br>
*Powiedzieć: „Jestem zmęczony” to  niewiele więcej*<br>
*niż uciec od  prawdy w  złudzenia.*

„Dobrze, ale dlaczego jestem zmęczony?”

*Znasz odpowiedź bez pytania o  nią.*

„Ponieważ nie podążam za  głosem swego serca”.

*Właśnie tak.*

„Wydaje się, że trzymam się przekonania, że rzeczywistość jest gdzieś
»tam«. Że jeśli po  prostu i  w  pełni zrezygnuję z  opierania się memu
sercu, wydarzy się nieszczęście i  świat mnie potępi”.

*Upierać się przy byciu częścią świata,*<br>
*to  już zaakceptować potępienie.*

„To  co  mam czynić? Ot tak mrugnąć sobie oczami i  zwolnić się z
wszystkich odpowiedzialności?”

*Oczywiście, że nie.*<br>
*Jednak ufając głosowi Ducha Świętego*<br>
*i  idąc w  kierunku,*<br>
*który on wskazuje,*<br>
*pozwolisz, by  nastąpiło przejście, całkiem bez wysiłku.*<br>
*Nie ma  potrzeby, byś myślał, że musisz zapewnić*<br>
*dobrobyt innym,*<br>
*albowiem kiedy w  pełni zaufa się Duchowi,*<br>
*nie ma  takiego przejścia,*<br>
*które nie karmiłoby również*<br>
*wszystkiego, w  czym w  tym momencie uczestniczysz.*<br>
*I  znów,*<br>
*chodzi tu  o  ufność.*

„Ale skąd mam wiedzieć, co  jest rzeczywiście głosem Ducha, a  nie tylko
bardziej subtelnym podszeptem ego?”

*Kiedy uwolnisz się od  wszelkiej myśli o  tym,*<br>
*co  jest twym dobrem,*<br>
*kiedy uwolnisz się od  wszelkiej myśli,*<br>
*że Bogu nie można ufać –*<br>
*albowiem czym jest opieranie się Duchowi, jak nie tym przekonaniem?*<br>
*A  zwłaszcza kiedy zapragniesz tylko pustki w  sobie,*<br>
*wówczas usłyszysz*<br>
*głos Świętego.*

*Marc,*<br>
*przyszedłem, ponieważ wołałeś.*<br>
*I  tak będzie z  wszystkimi synami Boga,*<br>
*trzymanymi w  okowach własnych złudzeń,*<br>
*którzy jednak czują, że zbawienie jest możliwe.*<br>
*Żadne błaganie o  zbawienie nie pozostanie przeze Mnie nieusłyszane.*

*Otóż,*<br>
*czy rozpoznanie wybranego przez siebie celu*<br>
*nie jest jedynie drobną sprawą?*<br>
*Wyniku takiego wyboru nie widzisz,*<br>
*ale też nie ma  potrzeby, byś go widział.*<br>
*Albowiem kiedy dusza dokonuje wyboru, by  służyć Bogu,*<br>
*służy nieskalanej tajemnicy.*<br>
*I  temu właśnie można zaufać całkowicie.*<br>
*Albowiem odkąd tylko Syn*<br>
*po  raz pierwszy powziął myśl o  Oddzieleniu,*<br>
*Ojciec stara się o  przywrócenie Jego miejsca.*<br>
*Jedynie On zna owoce wszelkiej służby duszy,*<br>
*która wychodzi wzrokiem poza ciemność.*<br>
*Podzielę się z  tobą następującą rzeczą,*<br>
*zanim skończymy rozmawiać:*<br>
*nigdy nie będę cię prosił o  poddanie*<br>
*twej wolnej woli.*<br>
*Jednakże,*<br>
*poprosiłeś o  uczestniczenie*<br>
*w  budzeniu się Syna,*<br>
*tak więc przyszliśmy do  ciebie.*<br>
*Czy będziesz jeszcze dłużej zwlekał?*

*Gdy opierasz się służbie swemu bratu,*<br>
*to  tym samym opierasz się własnemu zbawieniu.*<br>
*Są one jednym i  tym samym.*<br>
*Zachęcam cię, byś podążał za  głosem serca*<br>
*i  nie pokładał ufności w  przekonaniach świata,*<br>
*ale ufał wyłącznie światłu naszego Ojca,*<br>
*które jest w  tobie.*<br>
*Tutaj jest to, za  czym tęsknisz.*<br>
*Tutaj jest twój ostateczny pokój.*<br>
*Tutaj JAM JEST*<br>
*i  pragnę, by  wszyscy synowie Boga*<br>
*zamieszkali tam, gdzie JAM JEST.*

*Zaprawdę,*<br>
*pokój jest tylko Miłością, która pragnie*<br>
*dzielić się sama z  siebie,*<br>
*i  to  jest światło,*<br>
*które przyszło na  świat.*<br>
*Nadszedł czas, by  świat to  zrozumiał.*<br>
*Jaka praca może być większa i  bardziej wzniosła niż to?*

*Jakie zadanie może mieć większą wagę?*<br>
*Umiłowany bracie,*<br>
*cóż może zaoferować świat, co  byłoby choć odrobinę*<br>
*tak cenne dla ciebie, jak to?*

*„Szukajcie wpierw Królestwa”.*<br>
*Marc, szukałeś*<br>
*i  znalazłeś.*

*Teraz jest czas dzielenia się,*<br>
*by  świat mógł zrozumieć Światło*<br>
*i  uwolnić się od  ciemności.*

*Nie lękaj się,*<br>
*albowiem zawsze jestem z  tobą.*<br>
*Dobrze o  tym wiesz.*<br>
*Żyj tym, co  wiesz.*

*Amen.*

</div>

![znaczek]({{page.separator}})
{: .omit}

To  przeważyło szalę. Często w  trakcie mych spotkań z  Jeszuą pojawiała
mi  się myśl, by  umówić się na  sesję z  Jonaszem, który jest jedyną
osobą – albo raczej powinienem powiedzieć „istotą” – której autorytetowi
zaufałbym. Jego przewodnictwo w  ostatnich trzech latach było zagadkowo
precyzyjne, a  głębokość jego nauk niedościgniona. Kimkolwiek lub
czymkolwiek jest Jonasz, pozyskał moje całkowite zaufanie. Nie oznacza
to, że zawsze podążam za  jego radą, właściwie – to  wręcz przeciwnie.
Wydaje się, że w  sumie częściej wybieram przeciwny kierunek do  jego
sugestii i  obieram drogę występku zamiast drogi prawości. Podążając
drogami występku, zawsze w  końcu nieudolnie dochodziłem do  pokornego
uznania, że w  niezrozumiały jeszcze dla mnie sposób Jonasz wydawał się
widzieć rzeczy z  o  wiele szerszej perspektywy niż ja.

Nie waham się już dłużej. Chwytam notes, spisuję listę pytań, wsuwam do
koperty i  pospiesznie adresuję do  Hossci Harrison, który służy jako
medium dla Jonasza. Żwawo wychodzę z  domu w  wietrzne wiosenne
popołudnie i  biegnę do  najbliższej skrzynki pocztowej. Tuż przed
wrzuceniem listu do  skrzynki cicho proszę Jonasza, aby był ze  mną
całkowicie szczery w  swych odpowiedziach.

Po  powrocie do  mieszkania czytam jeszcze raz przesłanie Jeszuy, które
właśnie otrzymałem. Myślałem, że lęk dzielenia się tą treścią jest już
za  mną. Lecz uderza mnie jej radykalność –  wymaga zmiany na
fundamentalnych poziomach, w  niezrozumiały jeszcze dla mnie sposób. Jak
więc mam się nią dzielić?

![znaczek]({{page.separator}})
{: .omit}

6 czerwca 1988  r.
{: .omit}

<div markdown="1"class="indent"

*Teraz zaczynamy.*

*Gdy odpoczywasz,*<br>
*spójrz na  piękno waszej ziemi.*<br>
*Nie brak tu  harmonii.*<br>
*To  właśnie to  poczucie jedności*<br>
*ciągnie tak wielu do  natury.*<br>
*Jednak pojawia się pytanie:*<br>
*„Dlaczego nie żyję w zgodzie z tą harmonią?”.*<br>
*To  pytanie zadaje ludzkość.*

*Marc,*<br>
*jestem we  wszystkim,*<br>
*za  wyjątkiem postrzegania świata,*<br>
*do  którego tak mocno przylgnął umysł człowieka.*<br>
*W  tych rzeczach*<br>
*Mnie nie znajdziesz.*

*„Rozłupcie drzewo, Ja  tam jestem.*<br>
*Podnieście kamień, a  znajdziecie Mnie tam”.*<br>
*W  tak zauroczonym złudzeniem umyśle*<br>
*nie pojawia się pytanie,*<br>
*dlaczego nie wymieniłem tam placu targowego,*<br>
*czy też rządu!*

*Ziemia*<br>
*i  wszystko, co  ją zamieszkuje,*<br>
*nie zna żadnych myśli Oddzielenia*<br>
*od  Świętego Ojca.*<br>
*Z  tego właśnie powodu wszyscy, którzy pragną się przebudzić,*<br>
*przyciągani są do  natury.*<br>
*To  jest właśnie powód, dla którego również Ja  <br>
udawałem się na  pustynię.*

*Albowiem kiedy hałas świata ustępuje,*<br>
*Królestwo może zacząć być ujawniane.*<br>
*To, co  sprzyja ciszy,*<br>
*służy przebudzeniu Syna.*

*Chciałbym się odnieść do  twych trosk związanych z*<br>
***Listami Jeszuy***.<br>
*Widząc twe wątpliwości,*<br>
*daję ci to  oto proroctwo.*<br>
*W  ciągu dwóch tygodni*<br>
*otrzymasz swą taśmę z  nagraniem*<br>
*od  swego ukochanego nauczyciela, Jonasza.*<br>
*W  niej znajdziesz*<br>
*potwierdzenie, którego szukasz.*

*Moje pytanie do  ciebie brzmi:*<br>
*czy wówczas wytworzysz jeszcze jeden mechanizm obronny*<br>
*przed celem, jaki sam wybrałeś?*

*Pomyśl o  tym.*

*Amen.*

</div>

Później tego dnia, gdy zmywam naczynia i  odkładam je  na  suszarkę,
nagle uświadamiam sobie, że Jeszua dał mi  coś bardzo konkretnego!
Przepowiednię. Przepowiednię, która ma  bardzo jasne przesłanie. Jeśli w
ciągu dwóch tygodni nie dostanę odpowiedzi od  Jonasza, będę miał powód,
by  to  wszystko zdyskredytować! A  teraz pojawia się pytanie: A  co,
jeśli *dostanę* tę taśmę z  nagraniem?

![znaczek]({{page.separator}})
{: .omit}

18 czerwca 1988  r.
{: .omit}

Skręcam z  Tacoma Avenue i  jadę w  dół wzgórza, napawając się widokiem
zatoki poniżej. Jak zwykle ogarnia mnie uczucie prostej radości.
Uwielbiam żyć tutaj, w  pobliżu wody, a  jednak ponad nią, ponad dachami
sąsiednich domów, gdzie nieprzesłonięty szkłem i  betonem widok rozciąga
się w  promieniu wielu mil.

Zatrzymuję się przy starym budynku, którego ostatnie piętro stało się
moim domem, przeskakuję parę stopni prowadzących na  ganek, a  tam
jednym ruchem otwieram moją skrzynkę na  listy. W  jednym momencie na
chwilę przestaję oddychać. W  środku jest mała paczuszka w  szarej
kopercie, dokładnie taka, w  której zmieściłaby się kaseta
magnetofonowa. Rzut oka potwierdza, że nadawcą jest Hossca Harrison.

Idąc już teraz o  wiele wolniej, obchodzę dom, wchodzę po  schodach na
swoje piętro i  otwieram drzwi, które zapomniałem zamknąć na  klucz
dzisiaj rano. W  mieszkaniu rzucam delikatnie teczkę na  sofę, szarą
kopertę kładę na  stole w  jadalni, a  sam siadam w  bujanym fotelu. W
ciągu paru sekund mój umysł wypełnia się unikami i  wybiegami: „Naprawdę
muszę zrobić pranie i  dawno już nie odkurzałem mieszkania. Czy
wyniosłem dziś rano śmieci?”.

„Dość już!” – krzyczę głośno, po  czym spokojniej mówię: „Miejmy to  już
za  sobą”.

Wkładam kasetę do  magnetofonu i  usadawiam się w  bujanym fotelu.
Przystań jest dziś bardzo spokojna. Tylko jeden tankowiec czeka na
redzie, aby zostać przyholowany do  nabrzeża przez swojskie
zielono-białe holowniki. Światła zaczynają migotać na  szklanej tafli
wody, wstążki tańczącego blasku znikają na  wzgórzach leżących
nieopodal.

Delikatny odgłos zatrzymującej się po  przewinięciu kasety oznajmia mi,
że taśma jest gotowa do  odsłuchania. Kieruję swą uwagę na  kasetę, lecz
wzrok nadal spoczywa na  kojącej przestrzeni wody poniżej.

„Mamy pytania od  Marca Hammera” – mówi nagrany głos Rebeki Harrison.

„Zatem wygłoś je” – odzywa się Jonasz tubalnym głosem. Jego głos jest
tak niepowtarzalny, tak mocny, że nie można go zapomnieć.

„W  zeszłym roku spotkałem się z  dwoma przyjaciółmi w  kawiarni w
Ballard&hellip;”

„Och, zupełnym przypadkiem, czyż nie tak mówisz?” – przerywa Jonasz.

Doświadczyłem już wcześniej, że Jonasz zna prawdziwą intencję moich
pytań, zanim je  zadam, jak gdyby odnosił się do  głębokiego poziomu
prawdziwego pytania, często niedostępnego dla mego świadomego umysłu.

Ciągnie dalej: „Czyż to  wszystko, mój przyjacielu, co  się wydarza, nie
jest w  zgodzie z  naszym jestestwem na  mocy wielkiego planu? Nie planu
wymuszanego siłą czy źródłem na  zewnątrz nas, lecz przez przyciąganie
dusz, by  się dzieliły ze  sobą, by  się nauczały i  uczyły od  siebie
nawzajem, by  przywracały odwieczne wspomnienia, których się nie
pamięta, ponieważ są tak bardzo przesłonięte zaprogramowaną
świadomością”.

„Zaprawdę, jak waść dobrze wiesz, a  my  waści wielokrotnie mówiliśmy,
twoim celem – czyż nie tak? – jest wyjawić zrozumienie własnego
wewnętrznego oświecenia, własnej wewnętrznej mocy, aby pomóc innym
przejść przez traumę. Zaprawdę, twym celem jest uzdrowienie swojej
własnej traumy&hellip;”

A  wszystko to  z  jednego pozornie niewinnego pytania o  spotkanie z
paroma przyjaciółmi. On już tam jest, dotykając tej głębokiej
przestrzeni we  mnie. Czuję to. Nie tyle chodzi tu  o  słowa, co  o
wywołane uczucie. Moje ego, moja ochronna maska, nie jest w  stanie
osłonić mnie przed tym uczuciem.

I  łzy płyną teraz swobodnie, jak gdyby otwierało się całe moje ciało.
Łzy torują sobie drogę z  komórek moich nóg, ramion, piersi, zewsząd,
docierając aż do  oczu i  swobodnie z  nich wypływając. Jestem drżącą i
łkającą masą ciała. Lecz czuję się tak dobrze. Łzy płyną z  niesłabnąca
siłą przez pozostałą część sesji, gdy zadaję Jonaszowi pytania o  mój
opór, o  mój lęk, który w  całości jest tylko narcystycznym zadufaniem,
o  Jeszuę&hellip;

![znaczek]({{page.separator}})
{: .omit}

„Kiedy przygotowujemy się do  zmiany rzeczywistości, do  przejścia od
tego, co  można by  nazwać starą rzeczywistością, do  tego, co  jest
nową rzeczywistością, w  samym środku tej zmiany negatywne ego – stare,
wylęknione zaprogramowanie – wychodzi na  powierzchnię. Na  powierzchnię
wychodzi nawet to, co  można by  nazwać ukrytym, nieświadomym
zaprogramowaniem.

Poprosiłeś nas, waść, abyśmy byli z  tobą do  bólu szczerzy? Zaprawdę,
będziemy”.

Usłyszał mnie! Gdy wysyłałem list z  tymi pytaniami, poprosiłem cicho
Jonasza, aby nie wstrzymywał ręki, aby był ze  mną szczery. A  zawsze
jest szczery!

„Czego się waść boisz? Czegoż zaiste można się bać w  tym życiu?
Śmierci? Czymże jest śmierć, jak nie zwyczajnym przejściem przez jedne
drzwi i  wejściem w  kolejne, zwane «narodzinami»? Jest to  śmierć
starej świadomości, śmierć starej rzeczywistości, aby pozwolić na
narodziny nowej rzeczywistości, nowego wymiaru życia.

Traf. Czymże jest to  słowo «traf»? Przypadek? Czy wszechświat jest
przypadkiem? Czy ziemia jest przypadkiem? Czy narodziny dziecka są
przypadkiem? Czy lot ptaka, odgłos delfina, śpiew wieloryba czy
narodziny gwiazdy na  niebie są przypadkiem? Czy to  wszystko to  zwykły
traf? Czy też, zaprawdę, jest to  wielki plan Jedności, zwanej «Bogiem»?
Przenigdy nie ma  czegoś takiego jak «traf». Zostałeś waść do  nas
przyciągnięty mocą swej odwiecznej pamięci o  nas. Po  to, by  przebić
się przez ego i  aby można było odnaleźć serce.

Czy to  wszystko dzieje się w  wyobraźni? Zaprawdę, przyjacielu, nie
można sobie wyobrazić tego, czego się nie doświadczyło. Zaprawdę,
zastanów się nad tym stwierdzeniem. Dobrze rozumiemy, że na  pytanie,
czy to  się dzieje, chcesz waść bezpośredniej odpowiedzi «tak», lub
«nie». Ale to  należy postrzegać w  następujący sposób: Jeszua istnieje
w  każdym. Rozumiejąc to  w  ten sposób, mój przyjacielu, część waści
*jest* Jeszuą. W  każdym istnieje ta  część. Jeszua jest energią,
oznacza: «Dawcę Prawdy». Oddaj cześć temu, co  waść słyszysz. Oddaj
cześć temu, co  waść mówisz. Ważne jest tu  to  zrozumienie symboliki
tej energii, która jest «Dawcą Prawdy».”

Nagle i  radykalnie wszystko, co  składa się na  rzeczywistość tej
chwili, znika. Równocześnie zostaję porażony energią, każda komórka mego
ciała ożywa, jak gdyby rażona przez jakieś niewidzialne źródło wzniosłej
energii, energii rozpoznania.

Oto staje przede mną obraz, który teraz już dobrze znam. Jest to  obraz
Jeszuy promieniejący złotym światłem, a  wokół Niego –  po  bokach,
poniżej i  powyżej – są inne istoty, równie promienne. Jakoś wiem, że
reprezentują one *wszystkie* istoty, które kiedykolwiek żyły, czy
kiedykolwiek będą żyły. Ich uśmiech i  blask wyraża radość, która
przekracza wszelką możliwość opisania tego. Osoba Jeszuy, naprawdę całe
Jego życie, *wyraża* rzeczywistość Chrystusa, *który jest nami
wszystkimi*! Mój Boże, czy Jego życie czyni prawdę naszych istnień
widzialną, odzwierciedlając naszym świadomym umysłom to, co  tak dawno
temu zostało zapomniane? Czy On był, czy On *jest* duszą każdego z  nas,
szepcząc w  naszym sercu jedyną oczywistą prawdę?

Dawca Prawdy. Łzy ustały. W  zasadzie czuję, jakby wszystko się
zatrzymało, a  zwłaszcza mój umysł. Żadnego rzucania się na  jakieś
skrawki i  strzępy, po  to  by  im się sprzeciwiać. Żadnego oporu przed
tym, co  czuję, czy czego doświadczam. Owe słowa rozbrzmiewają mi
nieustannie w  umyśle, rezonując niczym niemilknące echo: „Dawca Prawdy,
Dawca Prawdy, Dawca  Prawdy…”.

![znaczek]({{page.separator}})
{: .omit}

19 lipca 1988  r.
{: .omit}

<div markdown="1"class="indent"

*Teraz zaczynamy.*

*Ukochani bracia,*<br>
*wy, którzy ociągacie się na  skraju Światła,*<br>
*wierząc jeszcze, że ciemność jest waszym domem,*<br>
*pozwólcie Mi  przemówić do  was w  tej cennej chwili,*<br>
*która, nawiasem mówiąc,*<br>
*jest poza czasem.*

*Czas jest miarą złudzeń.*<br>
*To, co  Rzeczywiste, jest zawsze poza czasem.*

*Znów się z  wami podzielę,*<br>
*że jeśli chcielibyście przeniknąć*<br>
*woal waszego doświadczenia*<br>
*i  znaleźć w  nim*<br>
*to, co  może was uwolnić,*<br>
*zawsze musicie sięgnąć do  waszych emocji.*<br>
*Albowiem myśli, jakie macie, są albo*<br>
*produktem innych umysłów,*<br>
*trwających w  okowach ciemności,*<br>
*albo zrodziły się z  waszego upierania się*<br>
*przy prawdzie okoliczności.*

*Nigdy nie jesteście oderwani od  Królestwa,*<br>
*za  wyjątkiem własnego, bezspornie wolnego wyboru.*<br>
*Głęboko kontemplujcie tę jedną prawdę.*<br>
*Kiedy zaufasz*<br>
*woli Ojca dla ciebie,*<br>
*wszelkie wątpliwości związane z  twym doświadczeniem*<br>
*zostaną na  zawsze porzucone.*<br>
*Nie miejcie co  do  tego wątpliwości!*

*Jednak chciałbym wam powiedzieć,*<br>
*że nie ma  żadnych map drogowych;*<br>
***wy*** *sami jesteście swą ścieżką do  domu.*

*Dlatego też przewodnictwo jest sztuką*<br>
*wymagającą największej wytrwałości,*<br>
*jako że cały czas tworzycie swe doświadczenie.*<br>
*Moje przewodnictwo jest dane*<br>
*po  prostu dlatego, że poprosiliście o  nie.*<br>
*Teraz zastanówcie się nad tym:*<br>
*Moje życie pomiędzy wami nie było niczym więcej*<br>
*niż **wasze własne życie.***<br>
*Moje doświadczenie tamtego czasu jest w  pełni wasze,*<br>
*albowiem Syn zaprawdę jest Jednym.*

*Zrozumcie więc,*<br>
*że Jeszua nie jest –*<br>
*ani nie był –*<br>
*oddzielony od  was,*<br>
*ale jest częścią was.*<br>
*Nie może być inaczej.*

*Nie daję wam konkretnych wskazówek,*<br>
*odnoszących się do  doświadczenia,*<br>
*jakie tworzycie, ani też nie będę ich dawał.*<br>
*Nie jest to  Moim celem.*<br>
*Moim celem jest prowadzić was w  tej*<br>
*ostatniej części waszej podróży.*<br>
*Kiedy dojdziecie tam, gdzie JAM JEST,*<br>
*cel zostanie spełniony*<br>
*i  pojawi się nowy.*<br>
*Poprowadzę was*<br>
*poza ciemność,*<br>
*raz*<br>
*i  na  zawsze.*<br>
*Poza tę ciemność, którą znacie dobrze.*

*Tego dnia*<br>
*pamiętaj, że **jesteś***<br>
*jednorodzonym Synem*<br>
*i  nic nie ma  znaczenia, za  wyjątkiem*<br>
*pamięci o  Mnie.*<br>
*Poza wszelkimi pozorami,*<br>
*tylko to  jest jedynym doświadczeniem,*<br>
*przez które prawdziwie przechodzisz ty,*<br>
*jak i  wszyscy inni.*

*Jest to  niedorzeczne*<br>
*dla zniewolonego umysłu,*<br>
*albowiem zawsze pamiętaj:*<br>
*to, co  jawi się jako ciemność, jest światłem*<br>
*dla świata,*<br>
*jednakże to, co  jest Światłem,*<br>
*uznaje się za  ciemność.*<br>
*Nie ma  zbawienia w  postrzeżeniach waszego świata.*<br>
*Dlatego też*<br>
*po  prostu porzućcie je.*<br>
*Wkrótce będziecie trwali we  Mnie w  pełni.*<br>
*Tutaj jest cel waszego*<br>
*bycia w  świecie,*<br>
*tutaj poznacie intencję waszej duszy.*

*Pokój daję wam,*<br>
*Moi umiłowani bracia.*

*Amen.*

</div>

![znaczek]({{page.separator}})
{: .omit}

21 lipca 1988  r.
{: .omit}

<div markdown="1"class="indent"

*Teraz zaczynamy.*

*Znów przychodzę do  ciebie,*<br>
*albowiem znowu o  to*<br>
*poprosiłeś.*

*JAM JEST Tym, który mieszka*<br>
*w  Sercu Wszystkiego.*<br>
*JAM JEST Tym, który wyłania się z  Ojca*<br>
*i  jest przed nastaniem wszystkich światów.*<br>
*JAM JEST Tym, który kroczył między wami,*<br>
*a  świat Mnie nie poznał.*<br>
*Umiłowani bracia,*<br>
*pokój wam daję.*

*Nie tak, jak wyobraża to  sobie świat,*<br>
*Ja  wam daję.*<br>
*Wzywam,*<br>
*jednak niewielu słyszy.*<br>
*A  jeszcze mniej odpowiada.*

*We  wszystkich rzeczach*<br>
*spoczywaj najpierw we  Mnie*<br>
*i  poznaj wolę swego Ojca.*<br>
*We  wszystkich rzeczach*<br>
*nie zważaj na  nauczanie świata,*<br>
*albowiem to, co  rodzi się z  ignorancji,*<br>
*może prowadzić tylko do  ignorancji.*<br>
*Natomiast to, co  pochodzi ze  Światła,*<br>
*z  pewnością prowadzi do  Światła,*<br>
*albowiem to  **jest***<br>
*tym Światłem.*

*Uwolnij się od  wszelkiego lęku,*<br>
*obejmij wszystko, czym jesteś*<br>
*i  wyraź w  tym Światło, którym jesteś.*<br>
*Ani jeden włos nie spadnie z  twej głowy,*<br>
*kiedy wpierw trwasz we  Mnie.*<br>
*Dlaczego się lękać chwilowej fantazji?*<br>
*Albowiem z  niej powstał świat.*<br>
*Nie ma  ona żadnego znaczenia.*

*Jedynie Miłość jest substancją*<br>
*wszystkiego, co  jest Rzeczywiste.*

*Idź teraz*<br>
*w  pokoju,*<br>
*albowiem zawsze jestem z  wami.*

*Amen.*

</div>

„Znów przychodzę do  ciebie, albowiem znowu o  to  poprosiłeś”. Gdy
ponownie czytam przekaz, moją uwagę przyciąga to  zdanie. Nie pamiętam,
abym planował jakiekolwiek spotkania z  Jeszuą! To  nie pierwszy raz
kiedy tak mówi. Dlaczego? I  dlaczego jest to  dla mnie ważne? Jakże
mógłbym poprosić i  nie pamiętać tego?

Czuję się niczym Sherlock Holmes próbujący rozwikłać sekrety
tajemniczego wydarzenia. Sherlock podnosi przycisk do  papieru i  czuje
jego ważność, choć pozostaje to  poza jego rozumieniem.

Podobnie jak Sherlock, odkładam tymczasem na  bok swój przycisk do
papieru.

