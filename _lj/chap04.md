---
title: "Rozdział czwarty"
---

<div markdown="1" class="chHead">
## Rozdział czwarty

![znaczek]({{page.big-separator}})
{: .omit}

Nie istnieje nic,<br>
absolutnie nic,<br>
co  mógłbyś stworzyć,<br>
a  co  nie byłoby wyrazem<br>
twej tęsknoty za  przebudzeniem.
{: .omit}

</div>

9 grudnia 1987  r.
{: .omit}

A  więc jestem tutaj. Wprowadziłem się do  swojego mieszkania. Jest dokładnie takie, jak trzeba. I  nawet w  kuchni mogę spoglądać ponad dachami domów na  zatokę Commencement bez przerywania mycia naczyń! Przez ostatni tydzień czerpałem radość z  powrotów do  domu wieczorem i  siedzenia na  moim jedynym krześle przy wychodzącym na  przystań oknie jadalni. W  ten weekend odbiorę bardzo starą i  zużytą kanapę i  fotel, rodzaj antyków z  dużymi, bogato tapicerowanymi podłokietnikami, wysokimi, zaokrąglonymi oparciami i  drewnianymi, ręcznie rzeźbionymi nogami. Teraz, gdy już przywykłem do  prostoty tego miejsca, z  tym nowym nabytkiem będzie się ono wydawało zagracone.

Kołysząc się łagodnie w  bujanym fotelu i  pijąc w  ciszy herbatę, prawie nie zauważam nadchodzącego zmroku, gdy światło wykrada się, przechodząc w  noc i  rozpuszczając granicę pomiędzy wodą a  holownikiem, pomiędzy niebem a  ziemią.

Tak, czuję jak zaczyna się wibracja. Już dłużej mnie to  nie zaskakuje, gdyż wiem, że będzie się ona utrzymywać tak długo, póki jej nie rozpoznam, niczym kogoś, kto puka do  drzwi, na  początku łagodnie, później coraz głośniej, dopóki mu nie otworzą. Wolę łagodność, więc wyciągam spokojnie pióro i  notatnik z  półki nieopodal i  wracam na  fotel.

<div data-index="1" markdown="1" class="indent">
Teraz zaczynamy.<br>
Witaj, Marc.
</div>

„Witaj, Jeszua!”

<div data-index="1" markdown="1" class="indent">
Dziękuję ci, że pozwalasz Mi<br>
na  komunikowanie się z  tobą.<br>
Najpierw chcę się z  tobą podzielić swymi odczuciami<br>
dotyczącymi twej obecnej sytuacji życiowej.<br>
Myślę, że wiesz, co  mam na  myśli.
</div>

„No, cóż, jeśli nie wiem, to  jestem pewien, że zostanie mi  to  wyjaśnione!”

<div data-index="1" markdown="1" class="indent">
Tak, zostanie.<br>
Twoja wątpliwość co  do  prawdziwości<br>
twego doświadczenia ze  Mną<br>
odzwierciedla jedynie w  jasny sposób stopień,<br>
w  jakim ciągle jesteś pod panowaniem<br>
swego przekonania o  Oddzieleniu.<br>
Albowiem wątpić w  ten proces komunikacji<br>
to  wątpić w  rzeczywistość tego, czego doświadczasz lub<br>
–  mówiąc bez ogródek –<br>
zaprzeczać swemu istnieniu.<br>
Albowiem zaprzeczać części, to  zaprzeczać całości.<br>
Waga tego jest przeogromna.
</div>

„Dlaczego?”

<div data-index="1" markdown="1" class="indent">
Po  prostu dlatego, że zawiera się w  tym zaprzeczenie<br>
twemu własnemu Synostwu.<br>
Rozumiesz?<br>
Oświecenie budzi lęk tam, gdzie jesteś,<br>
ponieważ rozpoznajesz, że nie można być<br>
„częściowo” oświeconym.<br>
Żyje się albo w  ciemności, albo w  świetle.<br>
Każda inna perspektywa<br>
pochodzi zwyczajnie z  pragnienia ego,<br>
by  uprawomocnić swą obecną formę istnienia,<br>
która<br>
–  z  mej perspektywy –<br>
jest zwyczajnie nieistnieniem,<br>
jako że jej wartość jest zredukowana praktycznie do  zera,<br>
gdy zważy się ją obok wartości<br>
życia jako Syn.

„Przynoszę ogień i  miecz”.<br>
To  są słowa, które faktycznie wypowiedziałem,<br>
by  podkreślić, że moim celem było<br>
i  jest<br>
odcięcie ludzkiej świadomości<br>
od  jej zauroczenia złudzeniami.<br>
Jesteś świadom tego,<br>
że symbol ognia zawsze wyrażał przemianę.<br>
To  właśnie spalanie<br>
tworzy przestrzeń dla tego, co  nowe.<br>
Miecz rozszczepia to, w  co  uderza.<br>
Rozdziela całość na  części<br>
i  skutecznie powstrzymuje tego, w  kogo uderza.
</div>

„Jeszua, czasami – nawet teraz, gdy piszę w  pośpiechu te słowa – lękam się tego wszystkiego. Dlaczego?”

<div data-index="1" markdown="1" class="indent">
To  jest dobre pytanie, Marc.<br>
**Dlaczego** się tego lękasz?<br>
Wskazałem już gdzie szukać odpowiedzi,<br>
ale bardzo dobrze zdajesz sobie sprawę z  tego, że to  właśnie ty<br>
musisz zaradzić tej sytuacji.

Ostatecznym aktem odpowiedzialności<br>
jest prawdziwie odpowiedzieć na  czyjś początkowy twórczy akt –<br>
oddzielenie się od  Świętego Ojca –<br>
i  dokonać jego korekty.<br>
Już wcześniej dzieliłem się z  tobą tym,<br>
że dokonuje się tego poprzez **przyzwolenie**.

Tak więc,<br>
jeśli to  właśnie **przyzwolenie**<br>
przywraca Syna Ojcu,<br>
to  czyż tym, co  utrzymuje przekonanie o  oddzieleniu,<br>
nie musi być **opieranie się**?
</div>

„Brzmi to  dość prawdziwie”.

<div data-index="1" markdown="1" class="indent">
I  musi być prawdą.

Marc,<br>
przywiodłeś siebie do  tego miejsca<br>
w  odpowiedzi na  postrzegane przez siebie ograniczenia,<br>
narzucone ci przez to, co  leży na  zewnątrz ciebie.<br>
Jednak w  pełni zdajesz sobie sprawę,<br>
że nie ma  niczego na  zewnątrz ciebie,<br>
co  miałoby moc, by  cię ograniczać,<br>
bez twojej na  to  zgody.

Interesuje nas jedynie to:<br>
jak zareagujesz na  to, co  stworzyłeś?

Podzielę się z  tobą następującą rzeczą: nie istnieje nic,<br>
absolutnie nic,<br>
co  mógłbyś wytworzyć,<br>
a  co  nie byłoby wyrazem<br>
twej tęsknoty za  przebudzeniem.<br>
Ani też nie mogłoby powstać żadne takie twe stworzenie,<br>
które nie zawierałoby w  sobie<br>
klejnotu twego oświecenia.

**Przyzwolenie** jest zawsze kluczem.<br>
Cisza jest bramą.<br>
Moim darem dla ciebie tego wieczoru<br>
jest to, byś sobie przypomniał cel swej duszy,<br>
który obrałeś, przychodząc tutaj.

Rozmyślnie stworzyłeś<br>
to  otoczenie ciszy.<br>
Wszystko zostało dla ciebie przygotowane<br>
przez ciebie samego,<br>
ponieważ wiesz, co  ma  najwyższe<br>
znaczenie.

Czy nie użyjesz klucza, jaki odkryłeś,<br>
teraz, gdy już wiesz,<br>
że stoisz w  bramie?

„Kołaczcie, a  otworzą wam”.<br>
Oczywiście, że otworzą.<br>
Kołatać do  drzwi<br>
z  podejściem wyrażającym jasne rozpoznanie<br>
własnego stworzenia,<br>
to  wyrażać<br>
moc **intencji**,<br>
by  wejść do  Królestwa.<br>
Owo wejście jest zwyczajną zmianą stanowiska,<br>
przyjęciem nowej „postawy”.<br>
Jest to  różnica<br>
pomiędzy Światłem a  ciemnością,<br>
pomiędzy Rzeczywistością a  złudzeniami,<br>
pomiędzy – tak to  nazwijmy –<br>
byciem a  niebyciem.

Nigdy nie usłyszysz mej zgody<br>
na  twe upieranie się przy złudzeniach<br>
tylko po  to, by  uspokoić twe ego.<br>
Byłaby to  największa wyrządzona ci krzywda.

Odchodzę teraz,<br>
jednak zawsze pozostaję.<br>
Ja  jestem,<br>
jednak ja  jestem tylko tobą.<br>
W  ciszy<br>
Mnie usłyszałeś.<br>
W  ciszy<br>
Mnie poznasz.<br>
Słuchaj uważnie,<br>
albowiem jestem twym własnym najwyższym „ja”.<br>
Jestem „Ja” wszystkiego.<br>
Jestem Chrystusem,<br>
jednorodzonym Synem Ojca<br>
i **to**  jest tym, czym ty  **jesteś**, zawsze.

Pamiętaj, **przyzwalaj**.

Bądź błogosławiony.

Amen.
</div>

![znaczek]({{page.little-separator}})
{: .omit}

17 grudnia 1987  r.
{: .omit}

To  jest jeden z  tych dni. Bardzo pracowity, zbyt pracowity! Dzień w  stylu: „Chyba zapomniałem zjeść obiad, a  zresztą kto ma  czas na  takie rzeczy?”. Przyspieszam, wyprzedzając samochody to  z  jednej, to  z  drugiej strony i  przejeżdżam na  światłach w  momencie, gdy te już zmieniają się na  czerwone. Wjeżdżam pędem pod okienko bankowe dla zmotoryzowanych w  chwili, gdy już jest zamykane. Uśmiecham się błagalnie do  kasjerki, która waha się przez moment, jednak odwzajemnia mój uśmiech i  otwiera okienko, by  mnie obsłużyć.

Jadę dalej, nadal spiesząc się i  wyprzedzając z  dwóch stron i  dopiero w  połowie drogi uświadamiam sobie, że mogę już zwolnić. Zauważywszy swój krótki i  szybki oddech, świadomie rozluźniam brzuch i  klatkę piersiową, i  skupiam się na  pozwoleniu, by  mój oddech w  naturalny sposób odnalazł głębszy i  łagodniejszy rytm. Ściągam trochę nogę z  gazu i  zaczynam być świadomy mijanej okolicy. Stary mężczyzna idzie wolno chodnikiem, opadłe na  ulicę liście łagodnie tańczą na  wietrze, parę żaglówek cumuje w  przystani.

Tym razem nic nie zapowiada Jego obecności, chyba że byłem zbyt podekscytowany, by  to  zauważyć.

<div data-index="1" markdown="1" class="indent">
Marc, weź Biblię i  znajdź ewangelię Mateusza 7,5-8.
</div>

Zaskakuje mnie to  i  reaguję na  to, rozglądając się, jakbym się obawiał, że ktoś mógł to  usłyszeć. Wraz ze  słowami pojawia się obraz otwartej Biblii leżącej na  stole. Wszystkie słowa na  otwartej tam stronie napisane są czerwoną czcionką, co  oznacza, że przypisywane są one Jezusowi[^2].

[^2]:W niektórych wydaniach Biblii czerwoną czcionką drukuje się słowa wypowiedziane przez samego Jezusa – przyp. tłum.

„No dobra” – myślę sobie – „A  to  skąd się pojawiło?” Czuję znajome emocje oporu i  subtelnego lęku. Naprawdę nie chcę się tym zajmować. Czy nie mogę po  prostu wrócić do  domu i  pooglądać sobie telewizji albo zająć się czymś równie przyziemnym i  normalnym? Nie posiadam telewizora. Może teraz byłby odpowiedni czas, żeby go kupić.

„Nawet jeśli otworzyłbym Biblię, wskazane wersety będą prawdopodobnie wszystkie zapisane czcionką w  czarnym kolorze. Tu  cię mam!”

Po  dotarciu do  domu zaczynam się zajmować bardzo ważnymi rzeczami, jak sprawdzenie stanu konta, ścieranie kurzy (prawdopodobnie ścieranie kurzy po  raz pierwszy stało się priorytetem), a  nawet odkurzanie.

Ukończywszy wszystkie te domowe obowiązki „niezwykłej wagi”, relaksuję się i  zaczynam ćwiczyć płynne, łagodne asany jogi, po  prostu czerpiąc radość z  odczuwania ruchu i  rozciągania ciała. Oddycham głęboko i  miarowo, rozkoszując się tym, że stres i  zmęczenie dnia wydają się rozpuszczać.

Skutecznie zapomniałem o  sugestii Jeszuy. Wówczas mój wzrok pada na  Biblię, zakurzoną, na  wpół pogrzebaną w  zapomnieniu pod książkami i  gazetami na  najniższej półce regału. Gdybym nie leżał z  twarzą przy ziemi, nie byłbym w  stanie jej zobaczyć.

„Cholera. Znów to  samo”. Znajome uczucie znów się pojawia. Wyciągam Biblię z  jej grobu. Kiedy otworzyłem ją ostatnim razem? Niepewnie ją kartkuję, aż w  końcu znajduję ewangelię Mateusza, rozdział 7, wersety 5–8 i  zaczynam czytać:

„Obłudniku, wyrzuć najpierw belkę ze  swego oka, a  wtedy przejrzysz, ażeby usunąć drzazgę z  oka twego brata.

Nie dawajcie psom tego, co  święte, i  nie rzucajcie swych pereł przed świnie, by  ich nie podeptały nogami, i  obróciwszy się, was nie poszarpały.

Proście, a  będzie wam dane; szukajcie, a  znajdziecie; kołaczcie, a  otworzą wam.

Albowiem każdy, kto prosi, otrzymuje; kto szuka, znajduje; a  kołaczącemu otworzą”.

Obie strony, każde słowo każdego wersetu jest w  kolorze czerwonym. Następnie słyszę Jego znajomy głos.

<div data-index="1" markdown="1" class="indent">
Teraz zaczynamy.

Marc, te cztery wersety powinno się czytać razem;<br>
są one niezmiernie ważne<br>
dla budzącej się świadomości.<br>
Czy wiesz, czym jest owa „belka”[^3]? 
</div>

[^3]: Angielskie słowo „beam” oznacza zarówno „belkę”, jak i „snop światła” – przyp.tłum.

![znaczek]({{page.little-separator}})
{: .omit}

Gdy się nad tym zastanawiam, najpierw widzę kłodę, coś dość solidnego, co  tkwi w  czyimś oku i  przeszkadza w  widzeniu. Lecz czuję, że nie jest to  właściwy obraz. Następnie obraz się zmienia i  widzę snop światła emitowany z  oczu jednej osoby w  stronę drugiej. Światło jest wielokolorowe. Czuję, że coś załapałem.

„To  jest widzenie drugiej osoby. To  jest, hmm&hellip;” – szukam słów.

<div data-index="1" markdown="1" class="indent">
To  jest osąd, Marc.<br>
Właśnie osąd musi być najpierw wyrzucony,<br>
albowiem jest on twą jedyną niedoskonałością.<br>
To  poprzez niego twe zachowanie w  stosunku do  twego brata<br>
z  konieczności będzie próbą zbawienia go<br>
podług twoich egocentrycznych poglądów.

Jednakże<br>
tylko Miłość może wprowadzić znaczącą zmianę.<br>
Miłość nie może istnieć tam,<br>
gdzie już jest osąd,<br>
albowiem osąd jest zaprzeczeniem miłowania.<br>
Werset szósty jest prawie zawsze postrzegany<br>
oczami osądu.<br>
„Psy” i  „świnie” przedstawia się tak, jakby miały mniejszą wartość.<br>
Tak nie jest.<br>
One reprezentują nieprzebudzoną świadomość.<br>
„Depczą nogami” mądrość z  powodu swej niewinnej ignorancji,<br>
„szarpiąc” was tym wszystkim, co  wiedzą:<br>
ego używa innych ego.<br>
To  jest wszystko, co  wiedzą.

Twoją odpowiedzialnością nigdy nie jest<br>
rzucanie twej mądrości przed śpiących,<br>
ale podążanie za  kluczami wersetów siódmego i  ósmego:<br>
dawaj, kiedy jesteś proszony,<br>
albowiem bez prośby<br>
mądrość nie znajduje miejsca, gdzie mogłaby zostać przyjęta.

Zanim pomożesz bratu,<br>
„Proś, a  będzie ci dane”,<br>
jakie masz podjąć kroki.<br>
Nie spieraj się z  tym, co  słyszysz,<br>
albowiem jest to  głos Ojca<br>
dany ci przez Ducha Świętego,<br>
którego słyszysz.<br>
**Ty** nie możesz wiedzieć, czego potrzebuje twój brat,<br>
choć twój osąd poprowadzi cię<br>
do  przekonania, że to  wiesz.<br>
Jak możesz to  zastosować w  swym życiu?<br>
Zastanów się nad tym.<br>

Bądź błogosławiony.

Amen.
</div>

![znaczek]({{page.little-separator}})
{: .omit}

18 grudnia 1987  r.
{: .omit}

Skończyłem właśnie jeść późną kolację i  rozkoszuję się myślą, że za  chwilę po  prostu usiądę w  bujanym fotelu i  będę spoglądał na  zatokę i  statki, obserwując jak ostatnie ślady zmierzchu ustępują miejsca nocy, i popijając filiżankę gorącej czekolady, jak gdyby było to  jedyne doznanie, jakiego można doświadczać w  całym wszechświecie. Ale nie dzisiaj.

<div data-index="1" markdown="1" class="indent">
Witaj, Marc.
</div>

Nieruchomieję i  delektuję się uczuciem, jakie przynosi Jego obecność. Wspaniały spokój.

<div data-index="1" markdown="1" class="indent">
Będzie ci trochę trudno pisać<br>
z  zamkniętymi oczami.
</div>

Otwieram niechętnie oczy, przez chwilę obawiając się, że utracę z  Nim łączność. Nie tracę jej.

<div data-index="1" markdown="1" class="indent">
Teraz zaczynamy.

Jak wiele przemierzono dróg?<br>
Jakimi ścieżkami podążano?<br>
Jak wiele istnień przeminęło w  mgnieniu oka?

Albowiem, zaprawdę, powiadam ci,<br>
kiedy dusza zaczyna wpierw budzić się ze  swego długiego snu,<br>
zaczyna się ruch, któremu nie można już nigdy zaprzeczyć.<br>
O  tym już z  tobą rozmawiałem.<br>
Nie musimy się tym zajmować.

Odniosę się do  czegoś, co  staje przed nami teraz,<br>
jako odzwierciedlenie obecnych czasów<br>
i  czasu, który ma  wkrótce nadejść,<br>
według waszego pojmowania przemijania wydarzeń.<br>
Wiedz bowiem jedno:<br>
przyszłość jest tendencją opierającą się na  obecnym wyborze.<br>
Nie na  rzeczach, w  jakie wierzymy, czy które widzimy,<br>
ale na  **uczuciu**,<br>
któremu pozwalamy, by  przeniknęło nasze serce.

Uważnie mnie posłuchaj:<br>
ten pokój, który przewyższa wszelkie zrozumienie,<br>
nieuchronnie się przejawi<br>
jako pokój widziany wyraźnie<br>
na  obliczu ziemi.<br>
Dążenia do  pokoju,<br>
choć postrzegane jako szlachetne<br>
w  oczach waszego świata,<br>
prowadzą donikąd, jeśli nie ma  wpierw pokoju<br>
w  sercu tego, który chce działać.

Dlatego też<br>
„Starajcie się naprzód o  królestwo Boga i  o  Jego sprawiedliwość,<br>
a  to  wszystko będzie wam dodane”.<br>
Świat nie usłyszał tych słów,<br>
wypowiedzianych przeze mnie do  świata,<br>
jednak ja  usłyszałem je  z  ust<br>
jednego Nauczyciela, którego każdy z  nas znał.<br>
Wiesz, o  kim mówię.

Drogi przyjacielu,<br>
tendencja, o  której mówimy,<br>
jest tym, co  znane jest jako wstrząs,<br>
jako bóle porodowe,<br>
albowiem krótki jest czas<br>
gdy ziemia przestanie czekać<br>
na  przebudzenie się syna człowieczego.

Ci, których serca poruszyły się i  zaczynają przekraczać<br>
ograniczenia społecznej mierności,<br>
ciągle nie słuchają wystarczająco uważnie.<br>
Albowiem droga jest łatwa,<br>
a  brzemię jest lekkie.

Pragnij Królestwa nade wszystko inne.
Następnie<br>
pozwól, by  rozpoznanie,<br>
że ty  jesteś Królestwem,<br>
zawitało w  twej pamięci.<br>
Dlatego też<br>
spocznij w  pokoju,<br>
który na  zawsze musi przewyższać wszelkie zrozumienie.<br>
W  tym zawiera się serce wszystkich ewangelii.<br>
A  jakie zrozumienie zostaje przekroczone,<br>
jak nie to  należące do  świata?

Nie ufaj tym, którzy widzą dzień w  ciemności nocy.<br>
Albowiem to, czym mówią, że coś jest,<br>
tym nie jest.<br>
A  czym to  jest,<br>
tego nie wiedzą.<br>
Ani też o  to  nie pytają,<br>
albowiem pytanie jeszcze się w  nich nie narodziło.

Nie słuchaj tych, którzy mówią,<br>
jednak nie wiedzą, co  wypowiadają.<br>
Słuchaj tylko głosu Ojca,<br>
który mówi do  ciebie przez Pocieszyciela.<br>
Jego słyszy się tylko w  spoczynku.<br>
Jego słyszy się tylko w  ciszy.

Czy Droga jest jeszcze niejasna?<br>
Pragnij, przyzwalaj, odpoczywaj.<br>
Albowiem w  ciszy jest doskonały odpoczynek<br>
i  w  niej ten cichutki dźwięk<br>
głosu Pocieszyciela<br>
brzmi jak muzyka dźwięczącego kryształu kielicha.<br>
Pewność w  niej mieszka<br>
i  jedynie w  niej.

Umiłowany bracie,<br>
przychodzimy, ponieważ cię kochamy.<br>
Jesteś wszystkim, czym Ojciec cię uczynił.<br>
Jedną myślą, kompletną.<br>
Dlatego też<br>
bądź tym, czym jesteś,<br>
a  jesteś Światłością świata.

Jakąż wartość miało twe cierpienie?<br>
Za  wyjątkiem chwilowego doświadczenia,<br>
zaskakującej fantazji.<br>
Nie nakarmiło cię,<br>
choć dawało złudzenie pokarmu.

Cierpienie jest tylko trwaniem Oddzielenia;<br>
obejmowaniem tej jedynej myśli.<br>
Już czas, byś zwolnił swój uścisk.<br>
Czyniąc to<br>
–  a  obiecuję, że tak się stanie –<br>
Ja, jednorodzony Syn Ojca,<br>
rozpuszczę tę myśl w  jasności<br>
niepojętego Światła:<br>
Światła, którym jesteś.<br>
I  będzie tak, jak gdyby tej myśli nigdy nie było.

W  tym zawiera się znaczenie słów<br>
często odczytywanych,<br>
lecz rzadko rozumianych:<br>
„Ja  jestem Drogą i  Prawdą, i  Życiem.<br>
Nikt nie przychodzi do  Ojca<br>
inaczej jak tylko przeze Mnie”.<br>
Ci, którzy chcą dzielić Mą wizję,<br>
mają tylko jeden obowiązek:<br>
wybrać<br>
w  pełni<br>
odpoczynek w  pokoju, jakim już są.<br>
Nie pożądając świata,<br>
ustawiwszy wyżej i  osobno Królestwo<br>
błogosławionego Ojca,<br>
służąc Bogu nie przez działanie,<br>
ale przez miłowanie obecności Królestwa,<br>
ponad wyimaginowane fantazje<br>
lub to, czym jest świat.

„Jeśli kto miłuje świat,<br>
nie ma  w  nim miłości Ojca”.<br>
Jak wielu ośmiela się zaakceptować tę prostą prawdę?<br>
To  jest klucz<br>
dany darmo każdemu, kto chce przejść<br>
przez ucho igielne.

Kocham cię.<br>
Czy mogę czynić coś innego, niż tylko kochać to,  czym JAM JEST?<br>
Dla tych, którzy tego nie widzą,<br>
blask twojej chwały jaśnieje przede Mną.<br>
Nie widzę nikogo prócz Siebie,<br>
Syna Boga.

Patrz tymi oczami i  jedynie tymi.<br>
W  tym jest zbawienie świata.<br>
Błogosławię cię, Marc.<br>
Umiłowany, czas jest bliski.<br>
Idź<br>
w  miłości<br>
i  nie lękaj się.

Amen.
</div>

![znaczek]({{page.little-separator}})
{: .omit}

20 grudnia 1987  r.
{: .omit}

<div data-index="1" markdown="1" class="indent">
Teraz zaczynamy.

Marc, chcę cię prosić, byś znów otworzył Biblię,<br>
a  my  poprowadzimy cię do  tych słów,<br>
które obecnie bardzo potrzebujesz usłyszeć.
</div>

Podchodzę do  półki, chwytam Biblię (Boże, to  już dwa razy w  ciągu paru dni, moja mama byłaby w  szoku!) i  siadam.

„Dobrze” – myślę sobie – „Co  u  licha mam czytać tym razem?”. Nie, to  nie jest odpowiednia postawa, po  prostu porzuć swe oczekiwania. Wkrótce się wyciszam. Wówczas słyszę:

<div data-index="1" markdown="1" class="indent">
Zajrzyj do  Marka 4,9 i  zacznij czytać.
</div>

I  znowu cały tekst jest wyróżniony czerwonym kolorem. Czy te „zbiegi okoliczności” się kiedyś skończą? Czy gdzieś po  drodze nie mógłby się zdarzyć jakiś błąd? Zaczynam sobie uświadamiać, że coś się tu  dzieje i  jeśli nie potrafię tego wytłumaczyć, to  będę musiał coś z  tym zrobić. Dlaczego to  zawsze wywołuje we  mnie dreszcze lęku?

<div data-index="1" markdown="1" class="indent">
„I  dodał: Kto ma uszy do słuchania, niechaj słucha!
Wam dana jest tajemnica królestwa&hellip;”
</div>

Czuję nagłe poruszenie, niczym falę energii płynącą w  górę kręgosłupa.

<div data-index="1" markdown="1" class="indent">
Marc,<br>
zawsze pamiętaj te słowa,<br>
a  zwątpienie co  do  twej podróży cię nie przemoże.<br>
Teraz zajrzyj do  Jana 5,10.
</div>

Zaczynam czytać przypowieść o  tym, jak Jezus uzdrowił człowieka w  szabat i  jak Żydzi chcieli Go zabić, ponieważ nie tylko złamał prawo, ale twierdził, że jest równy Bogu.

Kontynuuję czytanie, aż dochodzę do  wersetu 23:

<div data-index="1" markdown="1" class="indent">
„ &hellip;aby wszyscy oddawali cześć Synowi, tak jak oddają cześć Ojcu.<br>
Kto nie oddaje czci Synowi, nie oddaje czci Ojcu, który Go posłał”.
</div>

<div data-index="1" markdown="1" class="indent">
Wielkiej uwagi wymaga<br>
teraz to, co  powiem o  tym nauczaniu.<br>
Dla tych, którzy budują swe świątynie<br>
i  wchodzą do  nich<br>
tylko po  to, by  składać swe błagania<br>
przed Moim obrazem<br>
utworzonym w  umysłach ludzkich,<br>
w  ten sposób myśląc, że „oddają cześć Synowi”,<br>
niech będzie oczywiste, że nie oddają Mu czci.

Syn jest jeden,<br>
nie ma  drugiego.<br>
Co  to  oznacza?

Ja  nie jestem jedynym Synem,<br>
a  ty  nie jesteś „drugim”, który musi zostać zbawiony.<br>
Nie jestem ponad tobą.<br>
Jestem Synem,<br>
tak jak i  ty  Nim jesteś.<br>
Albowiem Syn mieszka w  sercu wszystkiego,<br>
niezależnie czy w  tym, czy w  innym wszechświecie.<br>
Nieograniczony,<br>
bez granic.<br>
Jak więc<br>
możesz Mnie czcić,<br>
nie czcząc Syna<br>
w  sobie samym;<br>
Syna, którym jesteś?

Jest wielka prawda<br>
przekazana przez proroków krajów Wschodu,<br>
którą znasz jako „Brahman–Atman”.<br>
Oznacza to  po  prostu, że duch<br>
mieszkający w  sercu człowieka<br>
–  który jest duchem<br>
przed swym utożsamieniem się ze  złudzeniami –<br>
jest jednym duchem, który zamieszkuje wszelkie życie:<br>
jest Brahmanem lub też Bogiem Ojcem.

Dlatego też cześć<br>
musi najpierw być oddana Synowi,<br>
mieszkającemu w  naszym sercu.<br>
Tylko tak czyniąc,<br>
możesz Mnie czcić.<br>
W  tym sensie tylko<br>
czcić Mnie to  czcić tego, który Mnie posłał,<br>
tak jak posłał ciebie<br>
–  każdego z  was –<br>
by  wyrazić pełnię<br>
Miłości, którą On jest.

I  jeśli Syn nie mieszkałby we  wszystkim,<br>
nie przemówiłbym do  was:<br>
„Rozłupcie drzewo, Ja  tam jestem.<br>
Podnieście kamień,<br>
a  znajdziecie Mnie tam”.

Wejrzeć w  serce wszystkiego,<br>
to  zobaczyć chwałę<br>
Syna.<br>
W  tym właśnie poznana jest tajemnica Królestwa.<br>
Oto Ja  jestem zawsze z  wami,<br>
albowiem jesteśmy tylko Jednym<br>
jednorodzonym Synem.

Dość na  dzisiaj.<br>
Cieszę się, że rezygnujesz<br>
ze  swego oporu przede Mną.<br>
Z  tego wzrośnie pokój,<br>
o  jakim miałeś tylko mgliste wyobrażenie,<br>
a  twoja wyobraźnia<br>
jest tylko cieniem pamięci<br>
tego Światła,<br>
z  którego wyruszyłeś w  podróż.

Synem Marnotrawnym jest każda dusza,<br>
Synem obleczonym w  swój wybór<br>
zapomnienia, kim jest,<br>
po  to, by  śnić sen, który trwa<br>
tylko przez chwilę.

Tak więc<br>
przebudzenie się ze  Snu<br>
nie wymaga większego wysiłku<br>
niż otwarcie oczu.

Niech teraz otworzą się<br>
dane każdemu<br>
oczy Syna.

Amen.
</div>

![znaczek]({{page.little-separator}})
{: .omit}

22 grudnia 1987  r.
{: .omit}

<div data-index="1" markdown="1" class="indent">
Teraz zaczynamy.

Będę dziś rozmawiał z  tobą<br>
o  chwale,<br>
która ma  objawić się na  ziemi.<br>
Albowiem jak zostało napisane,<br>
tak będzie.

I  w  tych dniach<br>
zabrzmi z  nieba<br>
dźwięk nieznany uszom śmiertelników,<br>
jednak natychmiast rozpoznawany<br>
przez duszę człowieka.<br>
Jest to  dźwięk głosu Pocieszyciela<br>
obwieszczający koniec świata,<br>
jednak nie koniec ziemi,<br>
ani przestrzeni i  czasu.<br>
Albowiem koniec świata<br>
nie jest końcem stworzenia,<br>
tylko jego spełnieniem.

Tutaj każde serce będzie świadkiem<br>
przebudzenia Jednego Syna,<br>
rozpraszającego ciemność Oddzielenia.

Oto powiadam ci:<br>
wydarzy się to  w  okresie<br>
twego ostatniego życia,<br>
które jest już teraz,<br>
na  tej twej ukochanej ziemi.<br>
Będzie „płacz i  zgrzytanie zębów”.<br>
Nie wszyscy pragną powrotu Światła.<br>
Nie wszyscy pragną przebudzenia Syna.<br>
Oni będą cierpieli,<br>
jednak będą z  miłością trzymani w  objęciach Ojca,<br>
który jest jak mądry rodzic;<br>
czeka aż skończy się sen Jego dziecka,<br>
lecz nie chce mu go zakłócać.<br>
Taka jest właściwość Bezwarunkowej Miłości.

Niewidziane na  ziemi istnieje Światło, które ma  nadejść.<br>
Albowiem oczy człowieka ujrzą je<br>
ze  wszystkich stron.<br>
Śpiący zostaną przebudzeni zanim oczy zajdą łzami,<br>
a  ci zajęci pracą zostaną wyciszeni,<br>
albowiem najpierw zostanie to  rozpoznane w  duszy.

Pośpiesz więc poza miasto,<br>
albowiem ziemia zadrży,<br>
gdy Światło zaświta przed ludzkim wzrokiem.<br>
Raduj się<br>
i  bądź niezmiernie dobrej myśli,<br>
albowiem Dzień Pański nadejdzie wkrótce.<br>
Albowiem „Dzień Pański”<br>
jest przebudzeniem się Syna<br>
w  duszy wszystkich tych,<br>
którzy pilnie szukają Królestwa<br>
Świętego Ojca.<br>
Ci, którzy nie szukają,<br>
nie znajdą.

Marc,<br>
daję ci nowinę radości.<br>
To, o  czym mówię, jest proroctwem.<br>
Dziel się tym.<br>
Albowiem czyż nie jest zadaniem posłańca<br>
dzielić się swym przesłaniem?

Wszystko, czym jesteś, zostało przez ciebie wybrane:<br>
zaprawdę<br>
jesteś posłańcem serca.<br>
Nie lękaj się umysłów innych osób,<br>
albowiem gdy dzielisz się tym z  nimi, ich oświecenie zaczyna się<br>
lub pogłębia.

Żyj prawdą, którą znasz,<br>
a  poznasz wolność, której szukasz.<br>
Nie czekaj na  nikogo.

Czyż nie nastał czas, byś poddał<br>
ostatni drżący ślad swego snu?<br>
Czy łapałbyś kroplę wody,<br>
gdyby wokół ciebie roztaczał się bezkresny ocean?<br>
Chodź ze  Mną do  domu, ukochany.<br>
Naprawdę,<br>
chodź do  domu.

Odpocznij teraz.<br>
Będę codziennie przychodził do  ciebie,<br>
albowiem przyspieszymy teraz tempa<br>
i  dużo jest do  uporządkowania.<br>
Bądź tym, czym Ojciec cię obdarował.<br>
Albowiem tak jak ja  także<br>
potrzebowałem poddania się,<br>
tak też potrzebuje tego każda dusza w  każdym wymiarze<br>
każdego wszechświata.

Wybór jest prosty:<br>
Życie albo dalsze podtrzymywanie złudzenia.

Głęboka jest nasza miłość do  was, którzy cierpicie,<br>
domagając się jednak, by  wasze cierpienie trwało.<br>
Głęboka jest nasza miłość do  was, którzy nas szukacie,<br>
tylko po  to, by  nas unikać.

Poprosiłeś,<br>
a  myśmy udzielili odpowiedzi.

Koniec Snu jest pewny.<br>
Łagodnie skiń głową z  przyzwoleniem,<br>
a  świat przestanie istnieć,<br>
na  zawsze spalony w  ogniu Rzeczywistości:<br>
Królestwie Świętego Ojca.

Chodźcie do  domu,<br>
ukochane dzieci,<br>
chodźcie do  domu.

Amen.
</div>

![znaczek]({{page.little-separator}})
{: .omit}

Nie potrafię opisać tego, co  czuję. Może niczego nie czuję. Energia Jeszuy nigdy nie była tak potężna, tak bezpośrednia, tak bezceremonialna. Czuję się tak, jak gdybym nie mógł niczym poruszyć ani o  niczym pomyśleć. Jednak uświadamiam sobie, że część mnie jest tym przerażona.

Proroctwo. Każda najdrobniejsza cząstka mego jestestwa się temu sprzeciwia. Mój rozum nie potrafi tego zaakceptować, jednak widzę jasno, że jest tak dlatego, że jest on „nierozumny”. Właśnie w  tej chwili nie potrafię w  ogóle rozumować.

Nagle znów czuję tę zmianę w  energii:

<div markdown="1" class="indent">
Bardzo dobrze, Marc.<br>
To  przychodzi tak łatwo, kiedy wybierasz<br>
klucz **przyzwalania**.<br>
I  ta  łatwość przepowiada łagodność,<br>
z  jaką rodzi się Królestwo,<br>
w  świecie, który tego nie widzi.

Moja misja nie była brzemieniem.<br>
Ani też żadna inna nim nie jest, kiedy dusza pozwala, by  Królestwo<br>
jaśniało z  wnętrza.<br>
Uwolnij się od  tego niedorzecznego lęku,<br>
albowiem to  nie wysiłek będzie kierował twym działaniem,<br>
gdyż będziesz doświadczał tylko niewiarygodnej radości<br>
bycia niesionym w  ramionach<br>
Miłości Ojca.

Droga jest łatwa,<br>
albowiem każdy, kto zechce poprosić,<br>
dostanie klucze do  Królestwa.<br>
Otrzymałeś klucze,<br>
teraz je  zaakceptuj.<br>
Użyj ich do  otwarcia ostatnich drzwi,<br>
albowiem skarb jest tuż, tuż.<br>
Czy będziesz jeszcze zwlekał, kiedy wiesz,<br>
że to  bezcelowe?

Chodź do  domu, wędrowcu.<br>
Chodź do  domu, marzycielu.

Pokój Mój daję wam.

Amen.
</div>

![znaczek]({{page.little-separator}})
{: .omit}

26 grudnia 1987  r.
{: .omit}

<div data-index="1" markdown="1" class="indent">
> Dobry wieczór, Marc.
</div>

„Dobry wieczór, Jeszuo. Jak to  się dzieje, że ta  komunikacja może się wydarzać w  taki sposób, tak &hellip;”

<div data-index="1" markdown="1" class="indent">
> Sugerowałbym, żebyś to  zapisał, proszę.
</div>

„W  porządku”.

<div data-index="1" markdown="1" class="indent">
Teraz zaczynamy.

Umiłowany bracie,<br>
czy jeszcze nie rozumiesz,<br>
czy też zwyczajny opór przed oczywistością<br>
przywodzi takie pytania?
</div>

„Cóż, myślę, że to  mój opór.”

<div data-index="1" markdown="1" class="indent">
Tak, **tylko** o  to  tu  chodzi.<br>
A  czemu się opierasz?<br>
Właśnie temu Życiu, którego zawsze szukałeś?
</div>

„W  istocie, coś we  mnie stawia opór. Myślę, że się tego lękam”.

<div data-index="1" markdown="1" class="indent">
To, czym chcę się tego wieczoru podzielić z  tobą,<br>
przyniesie kres twemu oporowi,<br>
jeśli tylko zechcesz choć trochę<br>
zastanowić się nad tym, co  jest ci dane.

Po  pierwsze,<br>
Życie łatwo zrozumieć.<br>
Jest ono radosnym wypływaniem stworzenia<br>
–  co  jest prawowitym obowiązkiem Syna –<br>
stworzenia emanującego z  kompletnej myśli Ojca.<br>
Wszelkie światy już **są**,<br>
utrzymywane w  Świętym Ojcu.<br>
Ta  Myśl jest tym, czym jesteś.<br>
To  jest „twoja istota”.

„Bądźcie więc wy  doskonali, niczego nie potrzebując”.<br>
Albowiem ta  doskonałość jest tym, czym jesteście.<br>
Bycie tym praktycznie nie wymaga żadnego wysiłku.<br>
Dla ego<br>
to  jest kompletny zamęt.<br>
Jest to  kompletnie niezrozumiałe,<br>
że nie ma  nic do  zrobienia.<br>
Już wcześniej dałem ci klucze<br>
i  dobrze by  było,<br>
gdybyś się nad nimi zastanowił.

Ja  jestem częścią ciebie,<br>
tak jak ty  jesteś częścią Mnie.<br>
To  uczestnictwo<br>
w  formach Istnienia<br>
nie kończy się.<br>
Jesteśmy jednego Serca,<br>
jednego Umysłu,<br>
jednej Duszy.

Po  raz kolejny powiem prosto:<br>
Syn jest Jednym<br>
–  bez żadnego drugiego –<br>
i  jedynie to  jest prawdą o  tym, czym jesteś.<br>
Uwalniając się od  oporu przed tym jednym faktem,<br>
znajdujemy pokój, który z  pewnością<br>
przewyższa wszelkie zrozumienie.<br>
Albowiem w  przebudzeniu ze  swego snu<br>
do  Rzeczywistości tego, kim jesteś,<br>
twa jedyna myśl – myśl o  Oddzieleniu – kończy się na  zawsze:<br>
Ojciec i  Syn objawieni są jako Jedno.<br>
Radziłbym ci nie próbować<br>
swego pokoju ustanawiać w  świecie.<br>
Jest to  upieraniem się przy podtrzymywaniu złudzenia,<br>
które nieuchronnie musi się zestarzeć.<br>
Odłóż je  na  bok, tak jak dziecko odkłada starą zabawkę.
</div>

„Ale czy nie jest to  zaprzeczaniem życiu?”

<div data-index="1" markdown="1" class="indent">
W  złudzeniach nie ma  żadnego życia.<br>
Twe pytanie wyraża twój opór.<br>
Wyraża twe głęboko utrzymywane przekonanie, że świat<br>
**musi** w  jakiś sposób być rzeczywisty.<br>
Świat jest złudzeniem Oddzielenia.<br>
Świat się przy tym upiera,<br>
musi tak czynić.

Zmaganie, jakie odczuwasz,<br>
ból, który wywołuje twe zmęczenie,<br>
twą depresję,<br>
twą beznadzieję,<br>
jest tylko wynikiem ogromnego wysiłku,<br>
by  pozostawać w  świecie,<br>
by  upierać się przy jego realności,<br>
podczas gdy ty  już wyszedłeś poza niego.<br>
Twój sprzeciw, by  to  uznać,<br>
jest wypieraniem się twego własnego Ja,<br>
i  opiera się na  **lęku** przed Królestwem Ojca.<br>
„Albowiem Królestwo moje nie jest z  tego świata”.<br>
Pozwól, że ci to  wyjaśnię.<br>
Królestwo nie istnieje w  jakimś innym miejscu.<br>
„Lecz królestwo Ojca rozszerza się na  ziemi,<br>
a  ludzie go nie widzą”.

Nie mogą zobaczyć Królestwa, ponieważ upierają się,<br>
by  widzieć świat.<br>
Dlatego też nauczałem:<br>
„Nie możecie służyć Bogu i  Mamonie”.

Zwyczajnie niemożliwe jest, by  wejść do  Królestwa,<br>
a  jednak pozostawać w  świecie.<br>
Czy znikniesz?<br>
Być może!<br>
Lecz prawdopodobnie nie.

Pamiętaj,<br>
świat jest wszystkim, co  postrzegasz<br>
z  punktu widzenia Oddzielenia.<br>
Zakończ to,<br>
a  wszystko, co  pozostanie, będzie Królestwem.<br>
Nie pozwól innym pomniejszać tego faktu:<br>
Królestwo jest tak odległe od  świata,<br>
jak wschód od  zachodu,<br>
jednak jeśli byś w  nim od  zawsze nie mieszkał,<br>
**to  by  cię nie było**.

Jest tylko drobna różnica<br>
pomiędzy oświeceniem a  ignorancją:<br>
intencja.<br>
Twa intencja odzwierciedla twój wybór:<br>
albo trwanie w  wierze<br>
w  złudzenie Oddzielenia,<br>
albo przyjęcie Pojednania<br>
ze  Świętym Ojcem.

Dotykasz tej prawdy czasami.<br>
Wszyscy jej dotykają, choćby tylko we  śnie.<br>
Wiara nigdy nie jest wystarczająca.<br>
Albowiem tam, gdzie jest wiara **w**  Boga,<br>
tam jest Oddzielenie **od**  wszystkiego, czym Bóg jest.
</div>

„Tego już za  dużo. Z  pewnością sam muszę sobie to  wszystko wymyślać”.

<div data-index="1" markdown="1" class="indent">
Oczywiście, że ty  to  wymyślasz.<br>
Ten „ty”, który jest jednorodzonym Synem Ojca,<br>
wymyśla to  wszystko.<br>
Tak jak wytworzyłeś świat<br>
przez twą jedną myśl o  Oddzieleniu,<br>
tak samo<br>
tworzysz zbawienie ludzkości.<br>
A  czy człowiek nie jest ekspresją Syna<br>
ciągle spętanego złudzeniem?

Marc,<br>
wiele lat temu w  tym życiu<br>
modliłeś się do  Mnie o  prowadzenie do  domu.<br>
Wiedziałeś,<br>
nawet wówczas,<br>
że jesteś całkowicie zagubiony.

Nigdy cię nie opuściłem.<br>
Wszystkiego, co  wytworzyłeś, używałem<br>
do  kształtowania twej podróży ze  snu do  przebudzenia.<br>
Tak samo jest z  wszystkimi, którzy proszą z  serca,<br>
których intencja jest jasna.

Królestwa nie da się zrozumieć<br>
umysłem tych,<br>
którzy upierają się przy wierzeniach świata.<br>
Do  Królestwa wchodzi się<br>
dopiero, gdy pozwoli się, by  świat się skończył.<br>
Bram jest tak wiele, jak wielu jest synów człowieczych.<br>
Przed każdym z  nich jest jego własna brama,<br>
która prowadzi do  Światła.<br>
Bliżej niż ich własny oddech<br>
i  cienka niczym kartka papieru.

Dobrze spędziliśmy dzisiejszy wieczór.<br>
Wyglądam już dnia, kiedy<br>
przyjdziesz chętnie,<br>
bez potrzeby, bym Ja  prosił o  twą uwagę.<br>
Ten dzień już nie jest teraz odległy.

Pamiętaj,<br>
kocham cię,<br>
albowiem kocham Siebie.<br>
Dlatego też<br>
miłość – miłość siebie –<br>
jest ostatecznie jedyną bramą do  Królestwa.<br>
Miłość ta  została zapomniana w  chwili<br>
tej jednej myśli,<br>
z  której powstały wszystkie światy.

Zostawiam cię teraz,<br>
jednak przypominam ci, że jestem z  tobą.<br>
Nie mogę być nigdzie indziej,<br>
jako, że jestem taki jak ty:<br>
jestem Synem Ojca,<br>
prawdziwie zrodzonym przed wszystkimi światami.<br>
Wszechwiedzący,<br>
wszechobecny.<br>
Czy nadal zastanawiasz się, jak to  się dzieje, że się komunikujemy?

Pomyśl o  tym.

Amen.
</div>

![znaczek]({{page.little-separator}})
{: .omit}

28 grudnia 1987  r.
{: .omit}

<div data-index="1" markdown="1" class="indent">
Teraz zaczynamy.

Wiedz, że wizja Mnie<br>
widziana w  medytacji<br>
jest całkiem trafna.

Pojawiłem ci się do  tej pory kilkakrotnie<br>
–  w  sumie siedem razy –<br>
albowiem to  nie oczami ciała<br>
widzi się istotę tego,<br>
co  jako jedyne jest Rzeczywiste.<br>
By  widzieć, potrzebne jest to, co  można nazwać  wewnętrznym widzeniem.<br>
Rozwinąłeś je<br>
w  wysokim stopniu.

Pozwól Mi  tutaj, bym podzielił się tylko jedną myślą,<br>
jednym nauczaniem, jedną lekcją.<br>
Oczywiście inni mogą<br>
z  tego skorzystać,<br>
jednak by  nauczanie było dobrze przyjęte,<br>
potrzebna jest możliwość<br>
jego przyjęcia.<br>
Prawdziwe nauczanie więc<br>
jest sztuką wymagającą wrażliwości<br>
na  gotowość przyjmowania przez ucznia.

Oto ta  myśl:<br>
We  wszystkim<br>
będzie odkrywane<br>
to, co  przynależy do  świata,<br>
i  to, co  przynależy do  Królestwa.

Można to  rozpoznać tylko w  jeden sposób:<br>
to, co  przynależy do  świata,<br>
będzie wymagało, byś postrzegał to  z  ego.<br>
Będzie wówczas odczuwany powab,<br>
potrzeba, pragnienie.<br>
Za  tym jednak można dostrzec<br>
poczucie niepokoju.<br>
Kiedy je  rozpoznasz,<br>
porzuć je.<br>
To  jest proces,<br>
poprzez który uwalniasz świat.

Tak czyniąc,<br>
automatycznie odkrywa się<br>
to, czym jest Królestwo: pokojem.<br>
Tutaj<br>
jest bezpośrednie poznanie,<br>
że niczego mi  nie brakuje.

Dlatego też<br>
świat jest podtrzymywany<br>
przez wybór **jakości** doświadczenia<br>
przedstawionego powyżej.<br>
Królestwo zostaje objawione,<br>
gdy porzuca się ten nawyk.

Istotą tej myśli,<br>
jak dobrze wiesz, jest:<br>
„Nic rzeczywistego zagrożonym być nie może.<br>
Nic nierzeczywistego nie istnieje”.

Praktykuj tę lekcję,<br>
a  dokonają się wielkie zmiany.

A  teraz<br>
pokój daję wam.<br>
Nie tak, jak daje świat,<br>
Ja  wam daję,<br>
albowiem jestem waszym ostatecznym Nauczycielem.

A  uczeń stanie się jak Nauczyciel,<br>
nauczając Królestwa Świętego Ojca,<br>
pomagając zbawiać innych<br>
od  zniewolenia ślepotą, do  której sami się doprowadzili.

W  taki sposób budzony jest Syn.<br>
W  taki sposób przemieniany jest świat.<br>
Nie uwalniaj się od  tej wizji,<br>
albowiem Królestwo zostanie poznane na  ziemi.<br>
Wydarzy się to<br>
jeszcze za  twego obecnego życia.

A  oto jest Królestwo:<br>
Ojciec i  Syn są Jednym.<br>
W  tym<br>
będzie radowała się ziemia i  przyniesie owoc<br>
dotąd jeszcze niewidziany oczami człowieka,<br>
za  wyjątkiem odległych śladów<br>
pradawnej pamięci, kiedy człowiek chodził w  Bogu<br>
i  wiedział o  tym.

Pamiętaj o  tym, co  zostało tu  powiedziane.

Bądź błogosławiony.

Amen.
</div>

![znaczek]({{page.little-separator}})
{: .omit}

29 grudnia 1987  r.
{: .omit}

Coś się dzieje głęboko we  mnie. Jakieś poruszenie, ruch zaczynający się w  miejscu tak głęboko wewnątrz mnie, że odczuwam to  tak, jakbym w  swym własnym domu odkrył całkiem nowe pomieszczenie. Jest to  jak wstrząs i  drganie, które czuję, że chce rosnąć.

To  wszystko jest dość dziwne. Czuję, jak gdybym nie chciał niczego innego, jak tylko być sam w  tym pięknym, spokojnym mieszkaniu. Tak, to  odczucie jest pociągające, ale graniczy z  naglącą potrzebą. Codziennie spieszę do  domu tylko po  to, by  zostać zalanym mnogością unikowych myśli: „Powinienem pójść do  kina.”, „Powinienem skoczyć na  piwo lub dwa.”, „Mógłbym zadzwonić do  moich wszystkich przyjaciół.”, „Czy pranie się skończyło?”. I  tak w  koło, cały czas, cały czas.

„Będę medytował. Tak właśnie zrobię”.

Siedzenie i  rytmiczne oddychanie tylko wyostrza moją świadomość tego tańczącego w  mym umyśle kalejdoskopu. U  jego korzeni widzę lęk. Boję się. Boże, czuję się jak wpędzone w  pułapkę zwierzę, które niemniej jednak chce być w  pułapce.

Staram się jak mogę stłumić jakiekolwiek myśli na  temat *Listów Jeszuy*. Oto czego się boję: myśli o  ich upublicznieniu. Boję się? Dużo więcej. Jestem przerażony. Informacje, jakie przekazuje mi  Jeszua, wprost przeciwstawiają się chrześcijańskiej teologii i  to  przyprawia mnie o  dreszcz.

W  ostatnich paru tygodniach odbyło się tak wiele rozmów, które zapierają dech w  piersiach swą elokwencją, głębią filozofii, uderzających swym oddziaływaniem. Szczególnie przypominając sobie polecenia Jeszuy, by  przeczytać konkretne fragmenty z  Biblii, mogę tylko nerwowo chichotać pod nosem: „Studiowanie Biblii nigdy nie wyglądało w  ten sposób!”.

Jego nauki *wpłynęły* na  mnie w  taki sposób i  na  takich poziomach głębi, że jeszcze nie potrafię tego zrozumieć, a  co  dopiero przyswoić. W  okresie tego Bożego Narodzenia, jak w  żadnym innym dotąd, odkrywam, że nie potrafię patrzeć tak, jak do  tej pory, nie jestem w  stanie uczestniczyć w  świętach w  taki sposób, jak robiłem to  zawsze do  tej pory. Albowiem zbawca, którego narodziny świętujemy, rozmawia ze  mną *teraz*, dzisiaj, i  mówi o  Chrystusie, o  Prawdzie, o  tajemnicy, w  sposób, który określany jest jako herezja przez te same chrześcijańskie organy władzy, które Go kochają.

Wzbierają we  mnie emocje, a  mój wzrok błądzi po  tym bezpretensjonalnym, skromnie umeblowanym mieszkaniu. Czy to  dlatego tutaj przybyłem? Czy właśnie to  przynaglało mnie do  miejsca i  czasu samotności, samotności, która mnie wzywa i  od  której w  tym samym momencie chcę uciec?

Jak to  się dzieje, że mam tak silną wolę, by  opierać się właśnie temu doświadczeniu, które wydaje się płynąć bez żadnego wysiłku? Dlaczego walczę z  tym niewiarygodnym pokojem i  pewnością, jakich doświadczam z  Jeszuą? Co  jest we  mnie takiego, co  pomimo wszystkich tych gier w  unikanie ciągle przynagla mnie do  tej podróży?

Zaczynam rozpoznawać doniosłość przekazu Jeszuy. Dotyka on mego umysłu miękko, przelotnie, jak promień słońca, który znajduje szczelinę w  nieboskłonie chmur i  zaskakuje mnie swym nagłym światłem, skrywając je  jednak w  chwili, gdy wyglądam przez okno z  nadzieją przyjrzenia mu się bliżej.

Zobaczyć to  Światło bezpośrednio, niczym nie przesłonięte – z  pewnością jest to  niezrównany cel! Jednak nie widzę wyraźnie woalu, który je  skrywa, ani też nie jestem pewien, jak ten woal usunąć. Jestem ponaglany przez nieznaną siłę we  mnie, co  dzieje się pozornie wbrew mnie. Czy wyparłem się mej prawdziwej tożsamości po  to, by  utożsamić się z  „ja”, którym *nie* jestem?

