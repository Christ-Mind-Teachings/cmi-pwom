---
title: "Rozdział siódmy"
---

<div markdown="1" class="chHead">
## Rozdział siódmy

![znaczek]({{page.big-separator}})
{: .omit}

*Nie tak jak daje świat,*<br>
*Ja  wam daję.*<br>
*Jednak moje dawanie jest tylko*<br>
*twoim dawaniem sobie samemu.*<br>
*Kiedy dokonasz wyboru, by  to  zaakceptować?*
{: .omit}

</div>

17 sierpnia 1988  r.
{: .omit}

–  Właśnie dzwonił do  mnie Wayne.

Dopieszczam ostatnie szczegóły na  diagramie procesu, nad którym pracuję, naciskam klawisz F7, aby zapisać dokument, następnie odwracam się w  stronę Geoffa: – Co  mówiłeś?

–  Właśnie dzwonił do  mnie Wayne. – Geoff się nie uśmiecha. Właściwie to  wyraz jego twarzy graniczy z  bólem. Zerka na  mnie, a  później wbija wzrok w  podłogę. Coś jest nie tak.

–  A  co  tam się ostatnio dzieje w  Columbus? – pytam o  centralę firmy komputerowej, dla której pracujemy. Nasze relacje z  nimi są bardzo dobre, a  przyszłość maluje się w  jasnych kolorach.

Geoff odwraca głowę i  patrzy przez okno. Czymkolwiek to  jest, on wyraźnie nie chce tego powiedzieć. – Wayne właśnie mi  powiedział, że możemy nie dostać wypłaty.

–  Słucham? – jestem pewien, że nie dosłyszałem tego, co  usłyszałem.

–  Powiedział, że możliwe jest, że nie dostaniemy wypłaty. – W  tym momencie Terry, technik z  serwisu, nastawiwszy ucha na  słowa Geoffa, wpada do  mojego biura z  pytającym spojrzeniem niedowierzania.

Geoff mówi dalej: – Cholera! Wygląda na  to, że mają teraz jakieś duże problemy z  pieniędzmi. Nie wiem, co  się dzieje. Wayne może i  jest wiceprezesem, ale wydaje się, że też dużo nie wie. Coś w  tym wszystkim śmierdzi.

–  Jakie problemy z  pieniędzmi?! – wykrzykuję. – Zarobiliśmy 150 tysięcy dolarów w  ostatnich dwóch miesiącach, a  oni nie potrafią wypłacić wynagrodzeń?

Geoff krzywi się: – Wiem, wiem. Na  tę chwilę nie wiem, co  mam ci jeszcze powiedzieć. Szlag by  to  trafił! – wybucha z  frustracji, wali pięścią w  ścianę, po  czym bierze głęboki oddech i  wzdycha.

Cała nasza trójka wisi na  telefonach z  pytaniami do  banków. Odpowiedź jest ta  sama. Przelewy od  naszego pracodawcy zostały zablokowane.

Frustracja, gniew, lęk, zamęt i  poczucie dezorientacji szaleją przez kilka następnych minut. W  końcu dodzwaniamy się do  Wayne’a. Wszyscy troje zaczynamy mówić w  tym samym czasie, przekrzykując się jeden przez drugiego, dopóki Wayne nie krzyczy, żebyśmy się uciszyli.

–  Słuchajcie, jestem tym tak samo zaskoczony, jak wy. *Myśleliśmy*, że mamy w  rezerwie 200 tysięcy dolarów od  finansujących nas podmiotów, więc wykorzystywaliśmy aktywa do  poszerzania rynków, takich jak wasz w  stanie Waszyngton. Ale środki rezerwy zostały wycofane. A  może ich w  ogóle nie było. Nie wiem.  Bank zamroził nasze aktywa. *Nie mamy* dostępu do  żadnych pieniędzy.

Powoli zaczyna do  nas docierać rzeczywistość. Przychodzi mi  na  myśl, żeby zapytać o  prowizje, zwłaszcza o  honoraria z  tytułu rozwoju produktów informatycznych, jakie zaprojektowaliśmy dla firmy. Za  45 dni ma  do  nas wpłynąć kwota 10 tysięcy dolarów.

Po  dłuższej chwili ciszy Wayne mówi powoli: – Wygląda na  to, że to  *wszystko* to  już historia, Marc.

–  A  co  z  wynagrodzeniem za  sierpień, które mieliśmy dostać za  tydzień?

Cisza jest jedyną odpowiedzią, którą słyszymy.
W  końcu dociera do  mnie jasno, co  się wydarzyło. Straciłem wynag

rodzenie za  dwa miesiące, parę tysięcy dolarów prowizji oraz – co  najważniejsze – należny mi  1 października udział w  honorariach z  tytułu rozwoju programu. Dla *tych* pieniędzy wszedłem w  to  wspólne przedsięwzięcie. Nawet najbardziej zachowawcze szacunki tantiemów obiecywały mi  wystarczający dochód, bym nie musiał pracować codziennie po  to  tylko, by  zatroszczyć się o  kolejny dzień.

Chwyta mnie paraliżujący lęk. Kiedy już wszystko zostało powiedziane i  wyjaśnione, okazuje się, że dysponuję funduszami, które wystarczą mi, by  przeżyć miesiąc październik. To  wszystko.

W  końcu podnoszę oczy znad finansowych zapisków i  wpatruję się w  ciemność za  oknem, widząc jedynie swe własne patrzące na  mnie pustym wzrokiem odbicie. Mija w  ten sposób dużo czasu. Po  prostu wpatruję się jak skamieniały we  własne przezroczyste odbicie.

Myśli zaczynają wirować w  mej głowie, gonitwa myśli, wizje tego, co  miało być, wizje tego, czego wcześniej oczekiwałem, wizje wyobrażonej katastrofy, jaka mnie czeka, a  wszystko to  kręci się wokół głównej osi przekazanej nam przez Wayne’a  informacji: „Nie ma  pieniędzy”.

Ale nagle coś się zmienia. Obrazy i  gonitwa myśli ustają, zastąpione uczuciami, pulsującą we  mnie energią. Najpierw czuję ją w  splocie słonecznym, później ona rośnie i  rozpiera mi  klatkę piersiową. Bezwiednie zaczynam oddychać bardzo głęboko, a  energia kontynuuje przemieszczanie się w  górę. Jej jakość zostaje przemieniona, gdy zdaje się wypełniać mą głowę i  nagle wybucham śmiechem. Boże, śmieję się tak, jak nie śmiałem się od  lat, a  może nigdy! Nie jest to  śmiech nerwowy ani śmiech bezradności. Jest to  śmiech wolności!

Niczego nie straciłem. Nie straciłem żadnej pracy, żadnych tantiemów, żadnej prowizji – niczego. To, co  straciłem, to  ciężar, ciężar przekonania, że muszę przeć do  przodu, że muszę zyskać coś, czego, jak sądziłem, nie posiadam. Nie, nic ważnego nie zostało stracone. Jedyne, co  się wydarzyło, to  pękła mydlana bańka.

W  momencie, gdy przenika mnie pełna tego świadomość, dzwoni telefon.

![znaczek]({{page.little-separator}})
{: .omit}

–  Halo?

–  Cześć, tu  Kendra. Wiem, że prawdopodobnie zabrzmi to  dziwnie, ale czy wszystko u  ciebie w  porządku?

Uderzony nieprawdopodobnym zgraniem się w  czasie jej telefonu, jak i  zadanego przez nią pytania, nie odpowiadam od  razu, tak więc Kendra ciągnie dalej: – Kładłam się już spać, gdy nagle ogarnęła mnie przemożna potrzeba, by  do  ciebie zadzwonić i  przez chwilę naprawdę się trochę przestraszyłam. To  jakieś wariactwo, co  nie?

Uderza mnie jak naprawdę niewielu z  nas wystarczająco ufa swojej intuicji, by  zadziałać pod jej wpływem, tak jak zrobiła to  Kendra. Siedzę na  twardym krześle obok telefonu i  opowiadam jej o  wszystkim, co  się dziś wydarzyło.

–  Boże, to  *jest* straszne. Nie wiem, co  ja  bym zrobiła. – mówi, a  następnie pyta, zniżając głos: – A  co  *ty*  zamierzasz zrobić?

Przez chwile milczę, uświadamiając sobie, że jeszcze tak naprawdę o  tym nie myślałem, ale odpowiedź przychodzi szybko.

–  No cóż, prowadzę zajęcia jogi, które niedługo znów się zaczną. Może poszerzę tę działalność, może nawet zajmę się promocją zajęć. No i  jeszcze zamierzam pisać.

Wydało się.

–  Co  takiego zamierzasz pisać? – jej głos zdradza podejrzenie, że już zna odpowiedź.

–  Czuję, że już czas, by  zacząć&hellip; to  znaczy, siedzę tutaj, nie mam pieniędzy, nie mam pomysłu, czym miałyby być *Listy Jeszuy*. Czuję, jakbym wpatrywał się we  mgłę, która wszystko przede mną zakrywa, a  jednak wypełnia mnie najdziwniejsze uczucie,  że ta  mgła jest całkowicie bezpieczna.

Kendra zadaje oczywiste pytanie: – Jak zamierzasz to  zrobić?

–  To  jest w  tym najdziwniejsze. A  przynajmniej wydaje mi  się dziwne. Wydaje mi  się w  tej chwili, że przez te wszystkie lata wierzyłem, iż jakieś bezpieczeństwo jest na  zewnątrz w  świecie, a  teraz czuję, jakbym się budził z  jakiegoś snu lub czegoś podobnego. Mój racjonalny umysł chce się upierać, że to  tylko tymczasowe komplikacje i  że powinienem od  nowa zabrać się za  tworzenie tego bezpieczeństwa. Jednak głębsza część mnie wydaje się wiedzieć, że nie ma  takiej potrzeby, że nie ma  sensu w  dalszym podążaniu tą ścieżką.

–  I  dobrze się z  tym wszystkim czujesz?

Wzdycham. Kendra milczy, dając mi  czas, bym uporządkował swoje myśli i  uczucia.

–  Tak. Hmm, nie. Hmm, cóż, wiem, że to  nie ma  sensu, ale w  momencie, gdy pękła bańka mydlana, wydawało mi  się to  bardzo sensowne. Czuję, jakbym miał zrobić właśnie to. To  właśnie to  głębsze *uczucie* dominuje nad moim racjonalnym umysłem, wykrzykującym myśli lęku i  paniki.

Znowu następuje dłuższa chwila milczenia, w  której Kendra daje mi  przestrzeń na  dalsze porządkowanie.

–  Nie wiem. Może zwariowałem. Myślę, że najgorsza rzecz, jaka może mi  się przytrafić, to  że skończę jako bezdomna kobieta.

–  Bezdomna kobieta?

–  Tak, myślę, że będę się musiał ukryć za  przebraniem, żeby nikt nie zobaczył, jak bardzo jestem zażenowany. – Śmiejemy się razem przez chwilę, a  potem znów zapada cisza.

–  Kendra, to  naprawdę ma  na  mnie wpływ. To  znaczy, coś wywiera na  mnie wpływ. To  nie jestem ja, rozumiesz? Nie mam pieniędzy ani pracy. Przepełniają mnie emocje w  stosunku do  wszystkiego tego, co  wydarzyło się tak nagle, jak gdyby ktoś pozbawił mnie gruntu pod nogami. A  jednak pod tym wszystkim jest ukryte ciche poczucie, że to, co  się dzieje, jest dobre. Jakby wszystko było w  porządku. Wszystko, co  się wydarzyło i  wszystko, co  się wydarzy.

W  zasadzie wprawia mnie to  w  zakłopotanie. Czasami racjonalny głos we  mnie staje się tak głośny, że pozornie udaje mu się przeciągnąć mnie na  swoją stronę i  mam wówczas pewność, że moje zachowanie jest niedorzeczne i  że lepiej zrobię, jeśli zejdę z  chmur na  ziemię. Ale wówczas to  ciche, spokojne uczucie znów się pojawia i  czuję pewność, że zrobię to, o  czym ci teraz mówię. Zamierzam napisać książkę.

Znów chwila ciszy.

–  Zatem&hellip; – Kendra w  końcu mówi prawie szeptem – to  się dzieje, to  znaczy to  się naprawdę *rozgrywa*”.

–  Pamiętasz książki Castanedy? – pytam, wiedząc, że to  jedne z  jej ulubionych. – Pamiętasz jak Carlos musi skoczyć z  klifu w  ciemność nocy? Czuję się, jakbym to  ja  tak skoczył, nie wiedząc, że to  zrobiłem. Większość czasu czuję się z  tym dobrze, lecz czasami zaczynam wierzgać i  krzyczeć, pomimo tego, że spadam. Czuję, że samo spadanie jest absolutnie w  porządku, niezależnie od  tego, jak silne są te lękowe napady. Czuję, jakby to  się działo w  zwolnionym tempie, jednak wiem, że to  się dzieje nawet teraz, gdy z  tobą o  tym rozmawiam.

Słysząc swoje własne słowa, jeszcze mocniej odczuwam całą tę rzeczywistość. *Naprawdę* skoczyłem z  klifu i  to  z  takiego, do  którego nigdy bym się nawet nie chciał zbliżyć. Zamierzam opublikować *Listy Jeszuy* i  niech się dzieje, co  chce.

–  Kiedy dostanę książkę do  przeczytania?

Odpowiadam jej tak szybko, że słowa wydają się wydobywać ze  mnie jeszcze zanim zdążę je  pomyśleć: – Rękopis będzie gotowy koło Bożego Narodzenia i  zanim zabiorę się za  znalezienie sposobu jej opublikowania, rozprowadzę parę egzemplarzy wśród przyjaciół.

Do  Bożego Narodzenia?! Nawet jeszcze nie zacząłem przepisywać przekazów, ani też nie mam pojęcia, co  z  nimi zrobić! Czy to  jest właśnie przedsmak tego, co  oznacza skoczyć z  klifu?

–  Kendra?

–  Tak?

–  Mogę się z  tobą podzielić czymś naprawdę dziwnym?

Wybucha śmiechem, a  jej odpowiedź jest prawie zabawna.

–  To  znaczy, że to  wszystko nie jest już wystarczająco dziwne?

–  Kendra, w  ostatnich paru tygodniach, czasami w  trakcie medytacji, czasami gdy robię coś innego, pojawia się w  mym umyśle obraz kobiety. Jeszua zasugerował mi, abym się z  nią spotkał. Najpierw nie wiedziałem, co  z  tym począć, jednak czułem, że ją *znam*, pomimo że jej nigdy nie spotkałem.

W  zeszłym tygodniu przypomniałem sobie mojego starego wspólnika, która opowiadał mi  o  swojej ulubionej chrześcijańskiej mistyczce z  Seattle. Utkwiło mi  to  głęboko w  pamięci, bo  mówił, że „ona rozmawia z  Jezusem”.

Tak, czy inaczej, zdobyłem jej nazwisko, numer telefonu i  zadzwoniłem do  niej. Umówiłem się na  spotkanie na  jutro. Kiedy się umawiałem, nie miałem jeszcze pojęcia, jak będę w  stanie pogodzić to  z  godzinami pracy. A  tutaj niespodzianka!

Nasza rozmowa dobiega końca. Kendra wspiera mnie bezwarunkowo i  nalega, bym jej o  wszystkim opowiedział po  wizycie u  „tej mistycznej damy”.

![znaczek]({{page.little-separator}})
{: .omit}

Jestem piętnaście minut przed czasem, więc przejeżdżam wolno obok okazałej, starej posiadłości – zwanej obecnie Gethsemane –  która jest zarazem domem, jak i  centrum nauczania Elizabeth Burrows. Pudełko ze  spisanymi przesłaniami leży na  siedzeniu obok mnie, lecz pojawia mi  się myśl, żeby jej tego nie pokazywać. Nie tyle chcę jej opowiadać o  swoich doświadczeniach, co  usłyszeć jej historię. Ja  się na  razie nie będę ujawniał.

Zawracam parę przecznic dalej, dojeżdżam i  parkuję samochód. Odczuwam nerwowość, gdy wchodzę po  schodach i  otwieram witrażowe drzwi. Dlaczego tutaj jestem? „Po  prostu daj się nieść nurtowi, Marc, niech wszystko płynie. Daj się nieść. *Ufaj*, pamiętasz?” – powtarzam sobie w  myślach, starając się zrelaksować i  zwolnić oddech.

Sekretarka pani Burrows wita mnie ciepło i  prowadzi na  górę do  biura mistycznej damy. Słyszę, jak mnie anonsuje, po  czym odsuwa się, robiąc mi  miejsce i  widzę wstającą zza biurka Elizabeth. Jest średniego wzrostu, jej twarz jest rozpromieniona szerokim uśmiechem, ręka wyciągnięta do  ciepłego powitania. Już jesteśmy starymi przyjaciółmi – a  przynajmniej ja  tak to  odbieram.

Włosy ma  krótko ścięte i  jest cała w  bieli. Najwyraźniej słysząc moje niezadane pytanie, wyjaśnia: – Wybrałam biały kolor, gdyż są to  szaty noszone przez Esseńczyków, a  byłam jednym z  nich w  czasach Mistrza.

Bardzo łatwo nawiązujemy intrygującą konwersację, rozmawiając o  metafizyce, jodze, kosmicznej świadomości, o  jej wspomnieniach z  życia wśród Esseńczyków i  jej miłości do  Mistrza – tego, którego zwiemy imieniem Jezus. Jest bez wątpienia bardzo inteligentna i  wykształcona. O  mistycznych stanach świadomości mówi ze  swego osobistego doświadczenia. Właściwie mówi o  tych rzeczach z  taką łatwością, jak ja  mógłbym mówić o  pogodzie lub mojej ulubionej restauracji.

–  Elizabeth – wtrącam – miałem ostatnio doświadczenie, o  które chciałem cię zapytać.

Teraz wiem, dlaczego zostawiłem pudełko z  przesłaniami w  samochodzie. Nie będę wymieniał imienia Jeszuy.

–  Pewnego dnia siedziałem w  medytacji, gdy jakaś postać wyłoniła się z  pola złotego światła…

Nie muszę kontynuować. Uśmiech przelatuje przez jej twarz. Patrzy nie tyle na  mnie, co  na  *wskroś* mnie, w  stronę czegoś albo kogoś, kto wydobywa z  niej łagodną radość, miłość, szacunek.
–  To  On.

–  On? – pytam. – O  kim mówisz?

Patrzy wprost na  mnie i  mówi: – Jak to? To  oczywiście Mistrz Jezus – tonem głosu daje mi  do  zrozumienia, że z  pewnością to  wiedziałem.

Przez dłuższy moment trwa cisza. Następnie obejmuje mnie wzrokiem i  mówi: – Wiem dlaczego jesteś tutaj. Jest coś, czego nie masz, a  co  On chce, żebyś dostał. Chodź ze  mną, proszę.

Kieruję się za  nią niczym posłuszne, niewinne dziecko. Schodzimy schodami, moja dłoń łagodnie przesuwa się po  wypolerowanej, drewnianej poręczy. Na  dole skręcamy i  wchodzimy do  biblioteki.

Elizabeth przeszukuje przez chwilę półki, po  czym wyciąga dwie książki, jedną małą i  bardzo cienką, drugą dużo większą i  grubszą.

–  Proszę bardzo – mówi, wręczając mi  obie. – Nasz wspólny czas tutaj się kończy. Zostawiam cię, sam znajdziesz wyjście.

Trochę jestem zaskoczony jej odejściem i  po  jakiejś chwili spoglądam na  książki, których nigdy wcześniej nie widziałem, pomimo dwudziestu lat rozległych studiów. Mała książeczka nosi tytuł *Odkrycie esseńskiej Ewangelii Pokoju*. Większa jest tłumaczeniem *Ewangelii Pokoju* autorstwa Elizabeth. Prąd przebiega mi  przez palce i  w  górę aż do  ramion.

Wiem, że już na  mnie czas. Wychodzę, przyciskając książki do  piersi, w
których czuję coraz większe ciepło. Przez całą drogę powrotną do  Tacomy
odczuwam wyraźną radość. Czasami wyciągam rękę i  muskam dłonią leżące
obok książki, uśmiechając się do  siebie.

<div markdown="1" align="center">
### WSZYSTKO JEST TAK, JAK BYĆ POWINNO. UFAJ.

</div>

Gdy jestem z  powrotem w  mieszkaniu, siadam w  salonie skąpanym w
świetle sączącego się przez żaluzje spokojnego popołudniowego słońca.
Książki trzymam na  kolanach. Ponownie muskam je  dłońmi i  czuję
przyspieszone bicie serca. Miała rację. To  właśnie po  nie zostałem
wysłany. Wiem to  nawet bez ich czytania!

Nie spiesząc się, delektując się tym doznaniem jasności, otwieram
większą książkę i  gdy czytam, łzy napływają mi  do  oczu – łzy radości,
łzy rozpoznania. Nie ma  we  mnie najmniejszego śladu wątpliwości, wiem,
że czytam nauki Mistrza, Jezusa, Jeszuy.

Potężny przepływ energii płynie w  górę kręgosłupa, eksplodując zalewem
obrazów, scen, wspomnień innego życia – życia, które z  pewnością jest
moje. Gdy obrazy płyną przeze mnie, odczuwam je  każdą komórką ciała,
łzy swobodnie płyną, uwalniając głębokie napięcie, jakie bezwiednie
powstrzymywało wspomnienia. Jednocześnie łzy wydają się mnie całego
obmywać, karmić i  kąpać w  niewysłowionej radości.

Przez chwilę widzę okiem umysłu twarz Jonasza oraz rozpoznaję tożsamość
„tego Wielkiego” – mojego nauczyciela, mojego przyjaciela, mojego guru:
Jeszuy, zwanego Jezusem.


![znaczek]({{page.little-separator}})
{: .omit}

4 września 1988  r.

<div markdown="1" class="indent">

*Teraz zaczynamy.*

*Znowu*<br>
*dokonałeś wyboru, by  przygotować miejsce dla Mnie,*<br>
*tak więc teraz przychodzę do  ciebie.*

*Umiłowany,*<br>
*czyż do  Królestwa nie wchodzi się*<br>
*bez wysiłku?*<br>
*Jakich zmagań trzeba doświadczyć,*<br>
*jaką pokonać przeszkodę?*<br>
*Czyż takie postrzeganie nie jest oparte na  przekonaniu,*<br>
*że złudzenie jest Rzeczywistością?*

*Nigdy nie jesteś oddzielony*<br>
*od  twego Świętego Ojca.*<br>
*Twoim wyborem jest po  prostu upieranie się, że jesteś.*<br>
*W  tym rodzi się*<br>
*i  trwa*<br>
*wszelkie zmaganie,*<br>
*wszelki lęk,*<br>
*wszelkie zwątpienie.*<br>
*Przeniknij całkowicie tę prawdę,*<br>
*a  złudzeń już więcej nie będzie.*<br>
*Czy jeszcze będziemy zwlekać?*

*Ojciec czeka*<br>
*na  powrót Syna*<br>
*z  cierpliwością zrodzoną*<br>
*z  niepojętej miłości.*

*Nie ma  złych zwrotów w  twej podróży,*<br>
*ani w  niczyjej innej.*<br>
*Wiesz, że dla świata jest to  szaleństwem,*<br>
*lecz świat jest szaleństwem.*<br>
*Uwolnij się od  niego.*

*Dziś będę mówił krótko,*<br>
*albowiem to, czym należy się podzielić, jest proste.*<br>
*Czekam na  ciebie tuż po  drugiej stronie*<br>
*twego opierania się celowi*<br>
*darmo danemu*<br>
*i  przyjętemu.*<br>
*JAM JEST końcem twego bólu,*<br>
*którym jest podróż Oddzielenia.*<br>
*Dzieli cię teraz ode Mnie tylko jeden oddech,*<br>
*jednak twój opór jest twą ścieżką*<br>
*do  domu Ojca.*

*W  pełni obejmuj każdą chwilę swego doświadczenia.*<br>
*Celebruj ją.*<br>
*To  przyspieszy proces*<br>
*ostatecznego uwolnienia.*

**Listy Jeszuy** *to początek*<br>
*naszej wspólnej pracy;*<br>
*twym celem jest pozwolić,*<br>
*by  ta  praca wniknęła w  tkankę złudzeń,*<br>
*które trzymają w  sidłach Syna Ojca.*<br>
*To  jest tworzenie kolejnych drzwi*<br>
*prowadzących ze  złudzeń do  Rzeczywistości.*

*Oświecenie jest nieuniknione.*<br>
*Zawsze o  tym pamiętaj,*<br>
*gdy spoglądasz na  swych towarzyszy snu.*<br>
*Służba Pojednaniu*<br>
*to  poznanie niewymagającej wysiłku radości*<br>
*woli Ojca.*<br>
*Wszystko inne jest tylko opieraniem się temu.*

*Ja  zawsze jestem tutaj*<br>
*i  przyłączę się do  ciebie*<br>
*w  tej najradośniejszej pracy*<br>
*pojednania chwilowej fantazji*<br>
*Oddzielenia,*<br>
*gdy tylko dokonasz wyboru, by  rozpoznać Mnie,*<br>
*a  nie świat.*

*Pokój tobie.*

*Amen.*

</div>

![znaczek]({{page.little-separator}})
{: .omit}

7 września 1988  r.

<div markdown="1" class="indent">

*Teraz zaczynamy.*

*Umiłowani bracia,*<br>
*chciałbym was prosić, żebyście przystanęli*<br>
*na  chwilę w  waszym śnie,*<br>
*tak bym mógł tę chwilę dzielić z  wami.*

*Nie zgubiliście Mnie*<br>
*i  zapewniam,*<br>
*że i  Ja  was nie zgubiłem.*<br>
*„Podnieście kamień,*<br>
*a  znajdziecie Mnie tam”.*<br>
*Jak długo będziecie chcieli czekać*<br>
*na  to, co  jest nieuchronne?*<br>
*Zaprawdę, Śniący przebudzi się.*

*Zobaczyć nowymi oczami*<br>
*to  przemienić świat,*<br>
*który jest całkowicie twym wytworem,*<br>
*ze  świata ciemności*<br>
*w  świat Światła.*

*By  zobaczyć nowymi oczami,*<br>
*trzeba tylko, byś porzucił*<br>
*te postrzeżenia, o  których*<br>
*już wiesz, że **nie mogą** działać.*<br>
*Królestwa, którego szukasz,*<br>
*nie można znaleźć tam, gdzie jesteś.*<br>
*Jest Ono jednakże*<br>
*tam, gdzie JAM JEST.*<br>
*Odległość pomiędzy nami nigdy nie jest*<br>
*większa od  tego prostego wyboru:*<br>
*uwolnić się od  niepoczytalnego upierania się*<br>
*przy oddzieleniu od  swego Świętego Ojca.*

*Ja  jestem Jeszua.*<br>
*Jestem dla ciebie dostępny, kiedykolwiek*<br>
*tylko dokonasz wyboru,*<br>
*by  Mnie poznać.*<br>
*Nie ma  w  tym najmniejszej trudności,*<br>
*albowiem jest to  prosty wybór,*<br>
*by  prawdziwie być tym, kim już jesteś,*<br>
*a  o  czym zapomniałeś.*<br>
*Gdy dojdziesz do  poznania Mnie,*<br>
*zaświta rozpoznanie, że to, czym JAM JEST,*<br>
*istnieje wszędzie*<br>
*jako substancja wszystkich rzeczy.*

*Gdy dojdziesz do  poznania Mnie,*<br>
*zaświta rozpoznanie,*<br>
*że już jesteś wszystkim,*<br>
*co  Ja  przedstawiam*<br>
*dla świadomości ludzkości.*<br>
*Gdy dojdziesz do  poznania Mnie,*<br>
*zaświta rozpoznanie,*<br>
*że nie ma  żadnej odległości do  pokonania,*<br>
*żadnego postępu do  zrobienia,*<br>
*żadnego błędu do  skorygowania,*<br>
*za  wyjątkiem jednego:*<br>
*twego niepoczytalnego postrzegania siebie samego*<br>
*jako oddzielonego ode Mnie.*

*Jesteś podobny do  bogacza,*<br>
*który podróżuje z  sakiewką*<br>
*pełną klejnotów i  złotych monet,*<br>
*ciągle szukając skarbu,*<br>
*będąc przekonanym, że ów gdzieś na  niego czeka,*<br>
*a  zapominając o  sakiewce, którą ściska*<br>
*mocno w  dłoni.*

*Zastanów się nad tym obrazem*<br>
*i  pozwól, by  przemienił twe postrzeganie,*<br>
*albowiem jest to  bardzo wierny obraz*<br>
*tego, kim postanowiłeś być.*<br>
*Jesteś w  pełni wolny, by  dokonać tego wyboru ponownie.*<br>

*Pamiętaj zawsze,*<br>
*że prawda o  Królestwie jest całkowicie poza*<br>
*możliwościami twego świata.*

*Dlatego też*<br>
*nie szukaj przewodnictwa w  świecie,*<br>
*albowiem on nie może cię poprowadzić*<br>
*do  tego, co  znajduje się poza światem:*<br>
*do  Królestwa*<br>
*i  do  skarbu, którego szukasz*<br>
*we  wszystkich swych tęsknotach.*<br>
*Jestem zawsze z  wami,*<br>
*choć rzadko Mnie rozpoznajecie.*<br>
*Jestem samym sercem tego, czym wy*<br>
*zawsze jesteście,*<br>
*choć walczycie, by  temu zaprzeczyć.*

*Kiedy uwolnisz się od  Snu*<br>
*–  który jest całkowicie niepoczytalny –*<br>
*pozostanie jedynie*<br>
*Rzeczywistość tego, kim jesteś.*

*Tutaj jest koniec*<br>
*twej podróży.*<br>
*Tutaj jest pokój.*<br>
*Tutaj JAM JEST.*<br>
*Chodź do  domu, do  Mnie.*<br>
*Chodź do  domu, do  prawdziwego Siebie,*<br>
*i  świętuj ze  Mną ten jeden fakt:*<br>
*„Ja  i  Mój Ojciec Jedno jesteśmy”.*

*Pokój niech będzie z  wami,*<br>
*Moi umiłowani bracia.*<br>
*Nie tak jak daje świat,*<br>
*Ja  wam daję.*<br>
*Jednak Moje dawanie jest tylko<br>**twym** dawaniem samemu sobie.*

*Kiedy dokonasz wyboru, by  to  zaakceptować?*

*Amen.*

</div>

![znaczek]({{page.little-separator}})
{: .omit}

4 października 1988  r.

<div markdown="1" class="indent">

*Teraz zaczynamy.*

*Tym razem*<br>
*przychodzę do  ciebie*<br>
*nie bez dużego wahania.*<br>
*Wahanie to  pojawia się, ponieważ*<br>
*znów narasta w  tobie opór,*<br>
*choć na  bardzo subtelnych poziomach.*

*W  trakcie tej decydującej przemiany*<br>
*przysuwasz się bliżej niż kiedykolwiek wcześniej*<br>
*do  rozpłynięcia się we  Mnie.*<br>
*Jest to  czas o  decydującym znaczeniu,*<br>
*albowiem ego*<br>
*–  nawyk oddzielenia –*<br>
*powstanie raz jeszcze w  swej nieugiętości,*<br>
*by  do  tego nie dopuścić.*<br>
*Świadomemu umysłowi **wydaje się**,*<br>
*że wszystko jest dobrze,*<br>
*jednak na  bardzo subtelnych,*<br>
*bardzo głębokich poziomach,*<br>
*zapewniam cię, że nie jest.*

*Dlatego też*<br>
*wahałem się z  przyjściem,*<br>
*albowiem było możliwe, że opór*<br>
*znów stanie się twym nawykowym wyborem,*<br>
*odbudowując w  ten sposób ów mur,*<br>
*nad rozebraniem którego tak pilnie pracowaliśmy.*

*Cieszę się, że –*<br>
*w  najbardziej decydującym momencie tego kontaktu –*<br>
*wybrałeś w  swej duszy otwarcie się na  Mnie.*<br>
*Właśnie w  tym momencie*<br>
*pojawiła ci się jasna wizja Światła*<br>
*i  zobaczyłeś różne obrazy,*<br>
*dające rozpoznanie Mojej obecności.*

*Jesteś niczym wojownik*<br>
*toczący swą ostatnią bitwę.*<br>
*„Wrogowie” przybierają subtelniejsze formy*<br>
*i  mogą ujść niezauważeni.*<br>
*To  Ja  mówiłem do  ciebie dziś rano,*<br>
*sugerując, byś wstał.*<br>
*Wielką prawdą jest, że otwartość na  prowadzenie*<br>
*jest najbardziej obecna*<br>
*wcześnie rano.*<br>
*Odrobina senności,*<br>
*mógłbym tu  dodać,*<br>
*zwiększa tę otwartość.*

*Jedź jutro w  góry.*<br>
*Nie pozwól, by  „powinności”*<br>
*twego złudzenia były ważniejsze.*<br>
*Emocje, jakie odczuwasz*<br>
*od  wczoraj wieczorem,*<br>
*są wynikiem twego wyparcia się Mnie.*<br>
*Dobrze o  tym wiesz.*

*Dokonałeś wyboru, by  uczestniczyć*<br>
*w  przynoszeniu*<br>
*wiedzy tak wzniosłej,*<br>
*tak prostej,*<br>
*że aż wydaje się ona niemożliwa do  zrozumienia.*<br>
*Jest to  wiedza **pełnego** życia w  Chrystusie.*

*Jeszcze raz*<br>
*powtarzam, że jest to*<br>
*przełomowy dla ciebie czas.*<br>
*Nie wahaj się na  swej ścieżce.*<br>
*Cały wszechświat wyrusza, by  cię wesprzeć w  tym czasie,*<br>
*a  gdy to  czyni,*<br>
*w  dowolnym momencie i  miejscu,*<br>
*dusza staje na  skraju*<br>
*pełnego przebudzenia.*

*Nie pozwalaj, by  twój nawyk*<br>
*–  zrodzony z  Oddzielenia –*<br>
*wymusił jeszcze jedno odrzucenie tego wsparcia.*<br>
*W  takim stopniu, w  jakim dopuszczasz wsparcie,*<br>
*w  takim stopniu wsparcie jest dane.*<br>
*Taka jest szczodrość stołu Ojca.*

*Nasz dzisiejsza komunikacja* <br>
*nie przynosi żadnego nowego nauczania.*<br>
*To, co  zostało dane jako **Listy Jeszuy**,*<br>
*jest teraz zakończone.*<br>
*Ukończenie tego projektu jest teraz nieuniknione.*<br>
*Następnie przyjdą*<br>
*konkretne wskazówki od  nas,*<br>
*a  Ja  będę kontynuował udoskonalanie tego Nauczania,*<br>
*tak jak będzie to  wymagane*<br>
*dla korzyści wielu poziomów*<br>
*ludzkiej świadomości.*

*Jutro,*<br>
*kiedy pojedziesz w  góry,*<br>
*nawiążesz kontakt*<br>
*z  istotą*<br>
*–  duszą –*<br>
*która zacznie przekazywać ci*<br>
*mądrość ziemi,*<br>
*o  którą prosiłeś.*

*Marc,*<br>
*wyraźnie widzę twe niedowierzanie.*<br>
*„Boże, jeszcze jeden?!” – myślisz sobie.*<br>
*Czy nie nastał już czas, byś po  prostu*<br>
*był tym, co  wybrałeś:*<br>
*posłańcem serca,*<br>
*otwierającym, przyjmującym i  dzielącym się*<br>
*mądrością doskonałej wiedzy,*<br>
*po  to, by  pomóc w  budzeniu się człowieka?*

*To  nie jest jakaś wielka rzecz,*<br>
*lecz najprostsza z  najprostszych:*<br>
*nieuchronne zakończenie dramatu*<br>
*Oddzielenia,*<br>
*albowiem ostatecznie nie można zaprzeczyć Światłu.*

*Już wkrótce*<br>
*świadomość człowieka*<br>
*skąpie się w  chwale pamięci Syna.*

*Raduj się*<br>
*i  pozwól, by  twój powrót do  Światła*<br>
*się dokonał.*

*Amen.*

</div>

Udaje mi  się dotrzeć do  Kendry, gdy ta  właśnie wyjeżdża z  podjazdu na  ulicę, by  ruszyć w  swą rutynową godzinną jazdę do  pracy.

–  Poczekaj chwilkę i  przeczytaj to, dobrze? – Wręczam jej notes z  przesłaniem i  przez chwilę Kendra patrzy na  mnie z  milczącym pytaniem w  oczach. Prawdopodobnie nie jest przyzwyczajona do  tego, by  ludzie zajeżdżali na  jej podjazd o  7:30 rano i  nalegali, by  się zatrzymała i  coś tam przeczytała.

Kendra nagle drży, a  gdy kończy czytać, oddaje mi  notatki i  dostrzegam w  jej oczach ślady łez.

–  To  już koniec. – mówi ze  spokojną stanowczością – Wiesz, że nie drżałam z  powodu zimna.

–  Wiem.

Odwraca się, idzie w  stronę samochodu, wsiada, zamyka drzwi i  otwiera okno.

Pyta: – A  więc co  zamierzasz teraz zrobić?

–  No cóż, wydaje się, że jestem w  niezłych tarapatach.

Twarz Kendry wyraża lekkie zdziwienie – Co  przez to  rozumiesz?

–  Kendra, jedyny sposób, bym w  ogóle się dowiedział, czy to  wszystko jest prawdziwe, to  *zrobić* to, i  to  w  całości. Nie tylko napisać książkę, ale starać się tym *żyć*. Tyle że to, o  czym mówi Jeszua, nie wydaje się być czymś, czego można się nauczyć. Wydaje się, że albo dokonujesz wyboru, aby tym być, albo go nie dokonujesz.

Kendra przytakuje, spoglądając na  deskę rozdzielczą. – Wiem. Czasami sobie myślę, że *wszyscy* to  wiemy.

Podnosząc głowę, spogląda przez przednią szybę, a  jej wzrok błądzi, nie patrząc na  nic konkretnego. – Tak, myślę, że wszyscy to  wiemy. Lecz życie tym wydaje się być całkiem inną sprawą.

Teraz odwraca wzrok i  patrzy na  mnie. – Myślę, że lepiej będzie, jak pojadę teraz do  pracy, albo raczej wrócę do  swego snu? A  co  ty  będziesz robił przez resztę dnia?

Wcześniej zamierzałem spędzić ten dzień na  szukaniu pracy. Myślę, że moja racjonalna strona wygrywała wówczas tę bitwę. Wzruszam ramionami i  uśmiecham się. – Jadę w  góry.

&nbsp;

