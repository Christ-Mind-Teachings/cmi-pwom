---
title: "Podziękowania"
---

<div markdown="1" class="chHead">
## Podziękowania

</div>

Z radością chciałbym wyrazić głęboką wdzięczność wszystkim, którzy swą pomocą sprawili, iż czwarte zaktualizowane wydanie *Listów Jeszuy* może trafić w ręce czytelników.

Po pierwsze, Alanowi Cohenowi, pisarzowi i nauczycielowi, który rozpoznał znaczenie tej książki i zarówno zachęcał mnie do jej opublikowania, jak i zaoferował napisanie do niej przedmowy, tak jak to proroczo przewidział Jeszua.

Świętej pamięci Joan Reddish, której finansowe wsparcie było cudem umożliwiającym wydanie pierwszej edycji książki.

Sandy Button, która porzuciła intratną pracę w korporacji, by trafić tutaj, na Bali, i która począwszy od roku 2006, jest niestrudzoną pomocą w administracyjnych pracach obejmujących wszelkie aspekty mojej działalności, od zarządzania aszramem Alam Cinta w Ubud po, praktycznie rzecz biorąc, wszystkie dzieła, które zrodziły się w efekcie rozwoju ścieżki, jaką jest Droga Mistrzostwa. Nie potrafię sobie wyobrazić, jak to wszystko mogłoby się wydarzyć bez jej udziału.

Wszystkim licznym uczniom z całego świata, którzy wraz ze mną wypłynęli na głębię alchemii prawdziwej duchowej przemiany; wasze rozkwitające dusze są dla mnie dowodem mocy Miłości.

W końcu, kieruję swą wdzięczność ku memu przyjacielowi, Jeszule, synowi Józefa, niewidzialnemu, jednak zawsze obecnemu, którego miłość uzdrowiła me serce i który dotrzymał swej odwiecznej obietnicy, i przyprowadził mnie do Domu, kierując mnie w głąb prawdziwego zrozumienia dynamiki Oddzielenia i Drogi oświecenia ORAZ ucząc mnie, jak mam przekazywać innym to, co zrozumiałem, poczynając od skromnych początków wątpiącego, opornego, przestraszonego i poranionego trzydziestosiedmioletniego mężczyzny, po czas obecny, osoby w wieku lat sześćdziesięciu, która nie była w stanie w ogóle sobie wyobrazić, gdzie Jeszua ją zaprowadzi, a która czuje się obecnie spełniona, trwa w pokoju i ma ogromną frajdę pomagając innym w ich uzdrowieniu i prawdziwym przebudzeniu się do niezwykłego, choć zwyczajnego życia Umysłu Chrystusa. Miłość i kierownictwo Jeszuy jest inspiracją dla mej Pracy i życia. Nigdy nie będę w stanie wystarczająco Mu podziękować owocami mego działania.

