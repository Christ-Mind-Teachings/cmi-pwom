---
title: "Rozdział trzeci"
---

<div markdown="1" class="chHead">
## Rozdział trzeci
![znaczek]({{page.big-separator}})
{: .omit}

*To zawsze lęk<br>przed własną śmiercią<br>blokuje rozpoznanie<br>Królestwa.*
{: .omit}

</div>

2 listopada 1987 r.
{: .omit}

<div data-index="1" markdown="1" class="indent">
*Teraz zaczynamy.*

*Umiłowany bracie,<br>bo naprawdę tym właśnie jesteś,<br>przyszedłem, bo o to prosiłeś.<br>W trakcie naszego spotkania w tej chwili<br>będę się z tobą dzielił<br>tym, co ujawni ci<br>harmonię Królestwa.*

*Po pierwsze,<br>zauważysz, że upodobałem sobie<br>używanie terminologii<br>czysto chrześcijańskiej,<br>choć powinno się wiedzieć, że taką<br>terminologię lepiej postrzegać jako judeochrześcijańską.<br>Czynię tak, ponieważ te terminy łatwo się rozpoznaje,<br>odnosząc je do czasu, gdy kroczyłem między wami.<br>Z pewnością nie jest to jedyna forma,<br>jaką można było wybrać.*

*Jestem nieograniczony,<br>
tak samo jak ty.<br>
Jedyną istotną różnicą między nami<br>
jest ta, że ja  w  pełni uznałem<br>
swą nieograniczoność,<br>
podczas gdy ty  postanawiasz jej nie uznawać.*

*Marc,<br>
przez ostatnich parę lat,<br>
zgodnie z  tym jak ty  postrzegasz przepływ swego doświadczenia,<br>
osiągnąłeś spory wgląd i  zrozumienie<br>
z  jednego słusznego powodu:<br>
pragnąłeś tego.<br>
Pragnienie jest więc pierwszym czynnikiem wymaganym<br>
w  procesie wyłaniania się<br>
ze  snu, w  którym trwasz<br>
od  tysięcy lat.*

*Jestem całkiem świadomy tego,<br>
że masz co  do  tego wątpliwości.<br>
Rozważ następującą rzecz:<br>
a  może to  lęk przed oczywistością?<br>
Jakie zmiany pojawiłyby się w  twym życiu,<br>
jeśli miałbyś uznać,<br>
że ty,<br>
narodzony z  własnego pragnienia,<br>
rzeczywiście doprowadziłeś<br>
do  przejawienia i  wyrażenia się<br>
doświadczenia połączenia się z  umysłem Jeszuy,<br>
„Chrystusa”?*

*Ten ostatni termin nie jest tytułem, jakiego się domagałem.<br>
Został Mi  przypisany<br>
przez tych, którzy odmówili<br>
pełnego przyjęcia w  sobie<br>
Mojego przesłania.<br>
Jeśli się go nie przyjmuje,<br>
wynika to  zawsze z  lęku.<br>*

*Lęk jest jedyną energią,<br>
która może cię oddzielić<br>
od  Królestwa.<br>
To  nie jest „lęk przed Bogiem”,<br>
lecz lęk przed samym sobą.<br>
Zostaje on błędnie umiejscowiony<br>na  skutek projekcji lęku na  Boga,<br>
i  **musi** być postrzegany<br>
jako coś zupełnie innego.<br>
Sama kontemplacja jedynie tego<br>
może umożliwić spore poruszenie<br>
w  twej świadomości.<br>
I  czyż każde takie poruszenie nie jest<br>
tylko poddaniem ograniczeń,<br>
jakie sam sobie narzuciłeś<br>
i  do  czego się przyznajesz?*

*Dlatego też moja nieograniczoność pozwoliła Mi  stwierdzić<br>
bez najmniejszego wahania:<br>
„Ja  i  Mój Ojciec Jedno jesteśmy”.*

*Do  Królestwa wchodzi się,<br>
kiedy oczywista prawda tego stwierdzenia<br>
zostaje przyjęta we  własnym umyśle.<br>
Jest to  znak poddania ograniczeń<br>
własnoręcznie na  siebie narzuconych.<br>
Chciałbym, aby było całkowicie jasne,<br>
że słowo „ciemność”, jakie wybrałem,<br>
powinno być zawsze utożsamiane z  lękiem,<br>
który jest jedyną formą energii,<br>
o  której można powiedzieć, że ją stworzyłeś.*

*W  Królestwie<br>
lęk nie istnieje.<br>
Jesteś w  pełni miłowany.<br>
Nigdy nie zgrzeszyłeś.*

*W  naturze Śniącego leży<br>
wiara we  własny Sen.<br>
Ów Sen znasz dobrze.<br>
Rzeczywistość postrzegasz jak przez mgłę,<br>
jak echo melodii,<br>
która po  cichu do  ciebie wraca.<br>
Słuchaj jej i  jedynie jej.*

*Właśnie tu  mają wartość twe specjalne zdolności.<br>
Samo dzielenie się z  innymi<br>
sztuką trwania w  ciszy<br>
może pomóc tym, którzy szukają Królestwa,<br>
dojść do  miejsca bezbronności,<br>
w  którym możemy z  nimi rozmawiać.*

*Królestwa nie można stracić,<br>
lecz zostało ono zapomniane.<br>
Jednak to  w  zapomnieniu zrodzona jest właśnie substancja<br>
prawdziwego przypomnienia.*

*Używamy tego, co  śnisz, niezależnie od  treści,<br>
jako mechanizmu twego przebudzenia.<br>
Jeśli mogę sobie pozwolić na  drobny żart,<br>
to  choć leziesz zabłoconymi buciorami<br>
po  białym dywanie,<br>
przemieniamy go w  przepiękny gobelin,<br>
który **przyciągnie** twą uwagę.*

*Oto harmonia Królestwa:<br>
nic, absolutnie nic<br>
nie służy nigdy niczemu innemu, jak tylko ponaglaniu Śniącego,<br>
by  zakończył swój sen.<br>
Oto dlaczego,<br>
kiedy pierwszy raz rozmawiałem z  tobą<br>
kilka miesięcy temu,<br>
podkreślałem,<br>
że doświadczanie każdej jednej chwili<br>
**jest** ścieżką do  twego oświecenia.<br>
Jest w  tym harmonia<br>
i  tylko jedno przelotne spojrzenie upewnia<br>
nawet największego sceptyka,<br>
że tak jest.*

*Do  tej pory już zauważyłeś,<br>
że prośba o  kontakt z  twym przewodnikami<br>
nie wymaga naszej zgody,<br>
by  mogła zajść komunikacja.<br>
Twa prośba jest **twą** zgodą,<br>
by  pozwolić na  to, do  czego zawsze miałeś dostęp.<br>
Jest to  ćwiczenie w  uwalnianiu się od  lęku.<br>
Wydarza się to, kiedy Śniący<br>
zacznie postrzegać, niezależnie od  tego,<br>
jak bardzo jeszcze mgliście,<br>
że jest coś dość dziwnego<br>
w  naturze Snu.*

*Sen jest całym obszarem doświadczania lęku,<br>
który eksplodował z  tej jednej początkowej myśli:<br>
„Jestem oddzielony od  Boga”.<br>
Wydarzyło się to  niezliczone wieki temu,<br>
a  jednak zaledwie chwilę temu,<br>
albowiem czas jest tylko częścią twego Snu.*

*Jeden z  twych przewodników nieustannie podkreślał,<br>
że postawą, jaką trzeba przyjąć<br>
po  to, by  obudzić się ze  Snu,<br>
to  „pozwalać, pozwalać, pozwalać”.<br>
Prośba o  przewodnictwo wspiera to<br>
i  jest pośrednim rozpoznaniem,<br>
że nic innego nie zdało egzaminu,<br>
że nic innego nie można zrobić.*

*Na  początku<br>
sam akt pozwalania jest przerażający,<br>
ponieważ odczuwa się go jak umieranie,<br>
doświadczenie dość dobrze znane<br>
oddzielonemu ego!*

*Z  tego też powodu,<br>
większość szukających pozostaje na  zawsze szukającymi,<br>
poszukując jakiejś formy magii,<br>
która zasadniczo<br>
ma  im **przynieść** oświecenie.*

*To  nie może zadziałać,<br>
albowiem przebudzenie wymaga otwartości przyjmowania.<br>
To  się może wydarzyć tylko<br>
w  postawie przyzwalania,<br>
to  znaczy<br>
pozwalania, by  nastąpiła śmierć.*

*Dla oddzielonej tożsamości irracjonalne jest to,<br>
że najwspanialsze działanie pojawia się w  akcie<br>
nieczynienia absolutnie niczego.<br>
Dlatego też,<br>
„Jarzmo moje jest słodkie, a  moje brzemię lekkie”.*

*Żaden wysiłek nie jest wymagany, by  wejść do  Królestwa.<br>
**Przyzwolenie** jest kluczem do  bramy prowadzącej<br>
poza Sen Śniącego.<br>
Wystarczy jedna chwila refleksji, Marc, abyś zobaczył,<br>
jak zmęczył cię twój Sen.<br>
Na  początku może to  wywoływać olbrzymi konflikt,<br>
gdy Śniący zaczyna sobie uświadamiać,<br>
że coś jest nie tak,<br>
jednak jego bracia tego nie postrzegają<br>
i  wszelkie próby dzielenia się tym, co  on czuje,<br>
prowadzą tylko do  frustracji niepowodzenia.*

*Nie możesz sam zakończyć Snu,<br>
ponieważ Śniący jest częścią Snu.<br>**Przyzwalanie** jest procesem<br>
poddawania Snu<br>
o  samym Śniącym.<br>
Kiedy znika Śniący,<br>
wówczas znika również jego Sen.<br>
Jest więc tylko Królestwo,<br>
które jako jedyne zawsze istniało.*

*Jesteś budzącym się Śniącym.<br>
Gdy to  mówię, rozpoznajesz prawdę,<br>
iż jedyną różnicą pomiędzy tobą<br>
a  wieloma twymi braćmi,<br>
jest to, że rozpoznajesz sen<br>
oraz zasadność przyzwolenia<br>
jako klucza do  Królestwa.*

*Jednym z  aspektów twego Snu<br>
była twa podróż ze  Mną<br>
w  Kanaanie i  Galilei.<br>
Z  wielu źródeł o  tym słyszałeś.<br>
Jeszcze raz ci to  potwierdzę.<br>
Byłeś Esseńczykiem<br>
i  nawet w  czasie obecnego życia spotkałeś<br>
wielu z  twych śniących towarzyszy.*

*Słyszałeś, że ty,<br>
razem z  twą drogą przyjaciółką Kendrą,<br>
byliście obecni, kiedy przemawiałem do  tłumów<br>
na  Górze Oliwnej.<br>
Wiedz, że tam byliście.<br>
Nie uderzyła cię wówczas istota<br>
nauczania, jakie przekazałem tego dnia,<br>
lecz rozpoznanie, że to  nauczanie<br>
zostało we  Mnie urzeczywistnione.<br>
Syn cieśli podróżował do  odległych krain<br>
i  wrócił jako mistrz.<br>
Takie było twoje postrzeganie.*

*Tak więc<br>
brama do  Królestwa<br>
stała się dla ciebie<br>
klejnotem, jaki miałeś odkryć<br>
na  Wschodzie.<br>
Udałeś się tam<br>
w  czasie dziewięciu kolejnych wcieleń,<br>
by  opanować różne formy jogi i  filozofii.<br>
W  obecnym wcieleniu<br>
wypełniłeś swój obrany kurs.*

*Tym końcem, jak dobrze wiesz,<br>
było rozpoznanie,<br>
że Śniący może stać się mistrzem<br>
całego swego Snu,<br>
a  jednak pozostać w  ów Sen uwikłany.<br>
Odkryłeś bardzo prosty klucz<br>
–  klejnot –<br>
i  czyż nie jest nim cisza przyzwalania?*

*Można powiedzieć, że doświadczenie<br>
Mego kazania<br>
było twym pierwszym prawdziwym poruszeniem,<br>
by  obudzić się ze  swego Snu.*

*Czy jawi się to  jako długa podróż?<br>
Pamiętaj,<br>
takie postrzeganie<br>
przynależy do  samego Snu.*

*Będę cię prosił, abyś zaczął spędzać<br>
teraz trochę czasu ze  Mną każdego dnia.<br>
Praca, o  której mówiłem wcześniej,<br>
jest teraz ukończona<br>
i  możemy zacząć.*

*Powtórzę,<br>
to  nie jest z  Mojej strony rozkaz,<br>
tylko łagodne przypomnienie.<br>
Udział w  tym jest twym wolnym wyborem,<br>
tak jak zawsze być musi.<br>
To, czym JAM JEST,<br>
nie zna żadnego przymuszenia,<br>
albowiem miłość nie może przymuszać.<br>
Ona zwyczajnie przyciąga poszukiwacza Rzeczywistości<br>
do  siebie.*

*Nie wymaga to  żadnego wysiłku,<br>
tylko bycia dostępnym,<br>
albowiem każdy poszukujący rozpoznaje Miłość,<br>
ponieważ – nieważne jak głęboko to  skrywa –<br>
jest w  nim rozpoznanie,<br>
że Miłość **jest**<br>
prawdziwą istotą samego poszukującego.<br>
Temu się nigdy nie zaprzecza,<br>
ale bezustannie się to  ignoruje.<br>
Naszym zadaniem więc<br>
jest jedynie łagodnie przyprowadzić poszukującego<br>
do  doświadczenia **zwracania uwagi**<br>
na  to, co  zawsze istniało:<br>
Królestwo.*

*Zakończymy tutaj.<br>
Jestem bardzo zadowolony z  łatwości, do  jakiej doszedłeś<br>
w  byciu **obecnym** przez **przyzwalanie.**<br>
Czyż ta  podróż,<br>
niezależnie od  tego, jak bardzo najeżona jest<br>
pozornymi dylematami i  bólem,<br>
nie jest tego warta?<br>
Błogosław ją, błogosław ją całą.*

*Amen.*
</div>

![znaczek]({{page.little-separator}})
{: .omit}

13 listopada 1987  r.
{: .omit}

<div data-index="1" markdown="1" class="indent">
>Witaj, Marc
</div>

„Witaj, Jeszua".

<div data-index="1" markdown="1" class="indent">
*Teraz zaczynamy.*

*Czyż to  nie pocieszenia<br>
absolutnego poznania szukasz?<br>
Czyż to  nie pocieszenia<br>
absolutnego zjednoczenia pragniesz?<br>
Albowiem jest wielką prawdą,<br>
daną ci wcześniej, a  dziś wzmocnioną,<br>
że pragnienie jest podstawowym kluczem do  spełnienia.<br>
Dlatego też potrzebna jest ocena obiektu pragnienia.<br>
Albowiem, powtarzam to  z  dużym naciskiem:<br>
to, czego się pragnie, tego się doświadcza<br>
–  zawsze.<br>
Taka jest szczodrość stołu Ojca,<br>
taka jest miłość wszechświata:<br>
„Proście, a  będzie wam dane”.*

*Chciałbym wyjaśnić to  stwierdzenie,<br>
które, nawiasem mówiąc, rzeczywiście wypowiedziałem.<br>
W  przyszłości<br>
wyjaśnię ci dokładnie te nauki<br>
z  Pisma Świętego,<br>
które były prawdziwie przeze Mnie dane;<br>
wiele innych tam spisanych<br>
nie było danych przeze Mnie.<br>
W  tym procesie<br>
wyjaśnię znaczenie tych nauk,<br>
przywracając im ich pierwotną intencję.*

*„Proście, a  będzie wam dane”.<br>
Nie ma  znaczenia, o  co  prosisz,<br>
ani że prośba<br>
jest być może<br>
„nieświadoma”, jak się to  powszechnie uznaje.<br>
Umysł ma  głębię.<br>
Prośba, o  której mówię,<br>
jest prośbą, która płynie<br>
z  głębi twego umysłu.*

*Intencją stworzenia,<br>
które jest wszechobecnym przepływem Ojca,<br>
jest użycie prośby<br>
jako mechanizmu skupiania<br>
ruchu życia w  formę.<br>
Przeszkodą, oczywiście,<br>
jest iluzoryczne oddzielenie znane<br>
jako ego.*

*Każdy z  was w  tym uczestniczy,<br>
odzwierciedlając dla siebie<br>
aspekty wielkiego złudzenia,<br>
które jest waszym jedynym stworzeniem.<br>
Tak jak wszyscy jesteście Jednym Umysłem w  Prawdzie<br>
–  jednorodzonym Synem –<br>
tak również<br>
jesteście jednego umysłu jako wasze złudzenie,<br>
ego.*

*Nigdy nie spoglądasz na  drugiego,<br>
albowiem nie ma  „drugiego”.<br>
Widzisz tylko samego siebie.<br>
Wiele razy było mówione,<br>
byś „miłował swego bliźniego jak siebie samego”.<br>
A  to  dlatego, że twój bliźni jest tobą.<br>
Kochając swego bliźniego,<br>
obejmujesz wszystkie aspekty ego<br>
–  twe złudzenie –<br>
i  dlatego też możesz zacząć uwalniać się od  niego.<br>
W  oparciu o  to  istotne zrozumienie,<br>
możemy przejść do  zrozumienia<br>
Mego stwierdzenia:<br>
„Proście, a  będzie wam dane”.*

*Ponieważ nie jesteś oddzielony od  Boga,<br>
wszystko, co  przechowujesz w  umyśle jako swe pragnienie,<br>
manifestuje się<br>
i  doświadczasz tego natychmiast.*

*Może się wydawać, że tak nie jest,<br>
jednak zapewniam cię, że tak jest.<br>
Trudność pojawia się,<br>
kiedy upierasz się przy przekonaniu,<br>
że jesteś tylko tą trójwymiarową istotą,<br>
jakiej doświadczasz codziennie.<br>
Jesteś czymś dużo większym niż to,<br>
nawet w  obrębie twego wielkiego złudzenia.*

*Mówię tutaj o  tym,<br>
że doświadczenie nie musi się wydarzyć<br>
w  fizycznej formie, aby było istotne.<br>
„Każdy, kto pożądliwie patrzy na  kobietę,<br>
już się w  swoim sercu<br>
dopuścił z  nią cudzołóstwa”.<br>
Tego nie powinno się odczytywać jako przenośnię.<br>
W  takim przypadku<br>
już doświadczyłeś<br>
w  pełni<br>
seksualnego aktu.*

*Oczywiście<br>
jest to  prawdą<br>
dla wszelkiego pragnienia przechowywanego w  umyśle,<br>
od  najmniejszego<br>
do  największego.<br>
Dlatego też<br>
to, **czego** pragniesz, ma  podstawowe znaczenie.*

*„Szukajcie wpierw Królestwa Bożego”<br>
oznacza: szukajcie nade wszystko oświecenia.<br>
Nie oznacza to,<br>
że nie będziesz żywił żadnych innych myśli.<br>
One będą zawsze,<br>
dopóki ego nie zniknie.<br>
Jednakże,<br>
pragnąc Królestwa,<br>
Ojciec –<br>
poprzez Ducha Świętego –<br>
przemieni każde doświadczenie, jakie tworzysz,<br>
w  środki, z  pomocą których się przebudzisz.*

*Bądź tego zawsze pewien,<br>
bowiem gdy doświadczanie Boga jest utrzymywane<br>
jako podstawowe pragnienie,<br>
leży ono zawsze poza granicami<br>
każdego pragnienia osadzonego w  ego.<br>
Tak więc<br>
bodźcem dla twej duszy<br>
jest przejście **przez** te ograniczone doświadczenia,<br>
niezależnie od  ich rodzaju.*

*Właśnie z  tego powodu<br>
szukający zaczyna czuć,<br>
że wszystko, czego doświadcza,<br>
w  jakiś sposób symbolizuje coś,<br>
co  leży poza samym doświadczaniem.<br>
Opisujesz to  innym<br>
jako rosnące poczucie przejrzystości.<br>
Oczywiście<br>
to, co  staje się bardziej przeźroczyste,<br>
wydaje się tracić swe<br>
znaczenie.<br>
Na  szczęście<br>**traci** jedynie swe ograniczone znaczenie,<br>
jako że było poczęte<br>
w  ograniczonej myśli ego.*

*Ostatecznie<br>
nic nie daje już żadnej satysfakcji.<br>
Teraz ego znajduje się na  grząskim gruncie,<br>
albowiem jego fundament – oddzielenie –<br>
jest tylko ograniczoną myślą,<br>
na  której wspiera się<br>
cała budowla tego, czego doświadczasz,<br>
i  ona również staje się przeźroczysta.<br>
Doznanie to<br>
jest interpretowane jako śmierć<br>
i  całkiem dosłownie nią jest.*

*„Narodzić się ponownie”<br>
oznacza tylko, że znika<br>
twe utożsamienie z  ego.*

*Jest to  oczywiście powszechnie błędnie rozumiane.<br>
To  zawsze lęk przed własną śmiercią<br>
blokuje rozpoznanie Królestwa.*

*Dla tych z  was, którzy są zanurzeni<br>
w  zniekształconych wierzeniach<br>
na  temat mojej misji na  ziemi,<br>
chciałbym zaoferować następującą sugestię:<br>
Porzućcie nadzieję zbawienia,<br>
ponieważ go nie zrozumieliście.<br>
Wy,<br>
którzy utożsamiacie się z  myślą oddzielonej tożsamości,<br>
nie będziecie<br>
i  nie możecie<br>
być przeze Mnie zbawieni.<br>
Wasze desperackie pragnienie tego<br>
tworzy **złudzenie** zbawienia,<br>
jako że zawsze doświadczasz tego, czego pragniesz.<br>
Jednak by  wejść do  Królestwa,<br>
pragnienie musi być zrodzone z  właściwej intencji.*

*„Proście, a  będzie wam dane”<br>
mówi o  precyzyjnym skupieniu<br>
kreatywnej energii,<br>
która jest obfitością<br>
stołu Ojca.*

*Nie proście więc<br>
o  zbawienie,<br>
ponieważ macie zniekształcone<br>
jego wyobrażenia.<br>
Proście w  zamian o  to,<br>
byście się wybudzili z  ostatnich pozostałości przekonania,<br>
że kiedykolwiek byliście oddzieleni od  Boga.<br>
To  zogniskuje impuls waszej duszy<br>
właściwą intencją.<br>
Jako że otrzymujesz to, o  co  prosisz,<br>
jasność myśli jest istotna.*

*Marc,<br>
myśl, jaką otrzymałeś,<br>
dotycząca **Listów Jeszuy**,<br>
jest aktualna.<br>
Pozwól, by  się to  dokonało.<br>
Bądź pewien, że będziemy prowadzili<br>
każdy twój krok.*

*Ten etap twego własnego procesu<br>
może być zwany „etapem przyzwalania”.<br>
Osiąga się go, kiedy każda próba tworzenia<br>
lub manipulowania twym światem<br>
całkowicie zawodzi.<br>
Porażka w  twym świecie<br>
jest błogosławieństwem wyższego rzędu,<br>
ponieważ jest oznaką początku<br>
końca złudzenia.*

*Właśnie dlatego dzieliliśmy się z  tobą tym,<br>
że cały szereg postrzeżeń<br>
przechowywanych przez świadomość świata<br>
jest diametralnie przeciwstawny<br>
Prawdzie Królestwa.<br>
Porażka jest oznaką poddania ego,<br>
a  ta  porażka jest nieuchronna.<br>
Wszelkie postrzegane sukcesy<br>
pochodzące z  impulsu ego<br>
są tymczasowe:<br>
porażka jest jego jedyną pewnością.<br>
Raduj się więc<br>
rozpoznaniem swej porażki.<br>
Jest ona oznaką początku<br>
ostatnich dni twej podróży<br>
do  mieszkania Świętego Ojca.*

*Tutaj kończymy.<br>
Bądź zawsze błogosławiony,<br>
albowiem jesteś Synem Ojca<br>
i  jesteś miłowany nade wszystko.*

*Amen.*
</div>

21 listopada 1987  r.
{: .omit}

Wydarzenia paru przeszłych miesięcy przyniosły gwałtowne zmiany. Zmiany w  związkach, w  celach, a  nawet w  najbardziej podstawowych postrzeżeniach. Świat wygląda jakoś inaczej, choć nie potrafię określić różnicy. Mimo tego, że staram się funkcjonować w  taki sam sposób jak dotychczas, przesłania od  Jeszuy wyraźnie wzruszyły piaski, na  których wzniesiony jest mój dom. Kiedy porusza się fundament, wszystko inne też musi się przemieścić.

Gdybym tylko mógł być sam. Gdyby tylko przez chwilę mi  nie przeszkadzano, może wówczas mógłbym to  wszystko zrozumieć. Być może to, co  się dzieje, można by  przyspieszyć i  doprowadzić do  jakiejś konkluzji. Widzę w  umyśle obraz nowego miejsca zamieszkania, ciche spokojne mieszkanie, sprzyjające wewnętrznej pracy, jaką muszę wykonać. Postanawiam spędzić ten dzień sam ze  sobą. Żadnej pracy, żadnych obowiązków, żadnych spraw do  załatwienia, a  jedynie… sam nie wiem!

Jadę samochodem bez żadnego konkretnego celu. Dziwne, gdyż jazda samochodem, nawet do  najbliższego sklepu, nie jest wysoko na  liście moich ulubionych rzeczy. Intuicja podpowiada mi  skręt w  lewo, w  porządku, Marc, skręcam. A  teraz przez jakiś czas prosto? Czemu nie? Nie, jeszcze raz w  lewo i  wtedy pojawia się to  znajome uczucie, wiem, że Jeszua jest tutaj. Gdy mówi do  mnie, sugerując, bym pojechał w  góry, widzę obraz wodospadu. Ta  cała sytuacja jest trochę komiczna. Jadę zatłoczoną drogą, zderzak przy zderzaku, słuchając „kogoś” całkowicie niewidzialnego i  decyduję się podążać za  jego wskazówkami! Lepiej na  razie nikomu nie będę o  tym opowiadał.

Zakładając, że chodzi o  dowolny wodospad, kieruję się w  stronę Spray Falls. Jest to  około godziny drogi przez takie „znane w  świecie” miasteczka jak Buckley i  Wilkerson, „Wrota Parku Narodowego Mount Rainier”. Dla mnie jest to  miejsce mocy i  przemiany, miejsce łagodnego piękna. O  tej porze roku w  Mowich Lake, gdzie zaczyna się szlak, nie powinno być zbyt tłoczno.

Dalej jadę gruntową, leśną drogą, pnąc się w  górę, skręcając to  lewo, to  w  prawo, próbując unikać dziur. Nagle na  drodze przede mną wyrasta barykada. Wczesne śniegi musiały już zejść do  jeziora. Mam do  przejechania jeszcze kilkanaście mil, a  cholerna droga jest zamknięta!

„Wiedziałem!” – wydzieram się w  szare niebo. „Wiedziałem, że to  jest tylko moja wyobraźnia! Marc, co  ty  robisz? Zaczyna padać śnieg, zapomniałeś zatankować, a  ty  uganiasz się za  ułudą!”

Wzdychając, myślę: „Równie dobrze mogę iść dalej na  piechotę”. Przeskakuję przez przeszkodę i  zaczynam iść w  górę drogi. Miękkie płatki śniegu spadają z  bezwietrznego nieba, muskając mi  nos i  policzki. Nie uszedłem więcej niż dwadzieścia jardów, gdy zatrzymuje mnie niewyraźny szum. Skręcam w  jego stronę; odgłos się natęża. Jest to  odgłos płynącej wody. Odgłos wodospadu!

Chwilowo zakłopotany swym brakiem wiary szybko wdrapuję się na  porośnięte drzewami zbocze i  gdy droga zaczyna się trochę wyrównywać, zaczynam odczuwać radość. Spoglądam na  górujący nade mną iglasty starodrzew i  cedry znikające w  bieli padającego śniegu. Są tak piękne i  przemawiają mocą i  mądrością swego majestatu.

W  końcu docieram na  miejsce. Łagodny wodospad spada kaskadą, obmywając lśniące skały i  przechodząc w  strumień, który wije się przez miękkie leśne poszycie pokryte aksamitem jaskrawozielonych mchów.
Kucam, a  mój wzrok pada na  pokryty śniegiem mały, delikatny kwiatek. Bardzo trudno rozróżnić płatki kwiatu od  czystej bieli płatków śniegu.

Nadchodzi uczucie. Wzbiera ono z  wewnętrznej głębi, by  następnie zostać przemienionym w  słowa wypowiadane nie do  ludzkiego ucha, które zbyt często nie słyszy, lecz do  Życia, które już zna prawdę tego, co  jest wypowiadane:

<div data-index="1" markdown="1" class="indent">
> *Jesteśmy jedynie Jednym.<br>
> Pokój mój wam daję.<br>
> Nie tak, jak daje świat, Ja  wam daję.*
</div>

Radość zaczyna promienieć niczym strumienie energii. Wylewa się czubkami palców i  płynie przez stopy do  ziemi. Wstaję, wznoszę wzrok ku  niebu i  krzyczę: „Ja  i  Mój Ojciec Jedno  *jesteśmy!*”.
Kręcę się i  wiruję, i  śmieję się głośno. Obejmuję drzewa i  mech, i  kwiat, i  otwieram usta, łapiąc padający śnieg. Dotykam świętej intymności.

Po  jakimś czasie, choć nie mam pojęcia, ile czasu minęło, drzewa jakby przemówiły: „Już czas, żebyś wracał”. Nie spiesząc się, wychodzę z  lasu, wracam do  furgonetki i  zaczynam jechać w  dół.
Słowa wypowiedziane zostają tak wyraźnie, dźwięcząc mi  w  uszach i  przeszywając całe ciało, że obracam się, oczekując, że zobaczę Go na  siedzeniu obok. Jednocześnie wciskam gwałtownie pedał hamulca i  zatrzymuję się.

> *Twoje mieszkanie czeka na  ciebie.*

Równie szybko dziwne uczucie opuszcza komórki mego ciała, płynne światło wycofuje się niczym fala uciekająca od  brzegu. I  jestem znów tylko ja, siedzę w  samochodzie na  tej leśnej drodze. Droga przede mną wije się w  dół, prowadząc mnie z  powrotem do  świata, który wydaje się tak realny, jednakże – jeśli rozważę to, czego naucza mnie Jeszua – czy cokolwiek jest realne?

Konflikt przenika me jestestwo, gdy mój umysł chwilowo toczy ze  sobą walkę, lecz ustępuje, gdy wyłania się całkowicie nowa myśl: być może ta  droga nie prowadzi *z  powrotem* do  świata, lecz *poprzez* świat. Ale do  czego?

Powoli przesuwam stopę z  hamulca na  pedał gazu.

![znaczek]({{page.little-separator}})
{: .omit}

Czując jeszcze świeżość ekstatycznego doświadczenia, które minęło, decyduję się zaufać stwierdzeniu na  temat mojego mieszkania i  zadziałać pod jego wpływem.

–  Cześć Kendra! – Przytulam ją w  drzwiach, zdejmuję płaszcz i  siadam w  kuchni.

–  No, co  tam, mój nieznajomy, co  porabiałeś? – pyta Kendra, gdy siadamy wygodnie.

Być może gdyby to  był ktoś inny, nie podzieliłbym się mym doświadczeniem w  górach. Dzięki Bogu za  tę wspaniałą istotę, która wie wszystko, co  można o  mnie wiedzieć i  nadal mnie kocha. Zaczynam jej opowiadać o  wszystkim, co  się wydarzyło, a  zwłaszcza o  epizodzie z  czekającym na  mnie mieszkaniem.

–  No więc, jak sądzisz, co  to  oznacza? – pyta, lecz jej uśmiech mówi coś innego: „Wybieraj, Marc. Albo w  to  wierzysz, albo nie”.

W  tym momencie wiem, że moja przyjaciółka mobilizuje mnie, pomaga mi, wspiera mnie. Nauczyciele są wszędzie wokół nas, cały czas.

–  Myślę, że o  ile nie wcielę tego w  życie, to  nic nie oznacza. A  więc przetestujmy to. Gdzie jest gazeta? Jeśli mieszkanie jest do  wzięcia, znajdę je  tutaj.

Czuję jednak poddenerwowanie. A  co, jeśli tego mieszkania nie ma?

Kendra przynosi mi  gazetę i  zajmuje się czymś w  kuchni, gdy ja  zakreślam ogłoszenia i  zaczynam dzwonić po  tych mieszkaniach, których opis jest choć trochę atrakcyjny. Parę telefonów później zaczyna dawać o  sobie znać przygnębienie, albo przynajmniej moje stare, znajome zwątpienie. Przeszukałem gazetę kilka razy, dość systematycznie. Słowa, które usłyszałem, po  prostu się nie sprawdzają.

W  końcu widzę ogłoszenie. Mieszkanie jest blisko wyjątkowego sąsiedztwa, w  jakim kiedyś mieszkałem. Czynsz jest dużo wyższy niż mogę sobie na  to  pozwolić. Myślę, że pojadę je   obejrzeć.

Godzinę później wracam, trochę przygnębiony. To  zdecydowanie nie było odpowiednie miejsce. Nagle powstrzymuję się od  dalszego narzekania. Nie, nie zamierzam wzruszyć ramionami, skonkludować, że mam bujną wyobraźnię i  zapomnieć o  wszystkim. To  się wydarzyło. Słyszałem ten głos bardzo wyraźnie.

–  Kendra, to  jest szaleństwo. A  tak w  ogóle, to  dlaczego ja  przez to  przechodzę?

–  Oni nigdy niczego nie ułatwiają, co  nie? – Kendra odpowiada łagodnie, mając na  myśli owych niewidzialnych przewodników.

–  Podaj mi  tę gazetę jeszcze raz! – Praktycznie wyrywam gazetę z  jej rąk i  jeszcze raz otwieram na  ogłoszeniach. Spoglądam na  pierwszą stronę, następnie drugą, potem trzecią, ostatecznie czwartą. Nieruchomieję, przestaję oddychać. Widzę małe ogłoszenie wciśnięte pomiędzy dwa, które wcześniej zakreśliłem i  do  których dzwoniłem.

> *Do  wynajęcia. Jeden pokój – duża sypialnia.<br>
> Z  widokiem na  morze. Dostępne od  1 grudnia.*

Nie wierzę, że nie widziałem go wcześniej. Musiało tam być.

–  Dzień dobry. Dzwonię w  sprawie mieszkania do  wynajęcia.

–  Jestem umówiona o  godzinie szesnastej na  pokazanie mieszkania kobiecie, która wydaje się być już na  nie zdecydowana, ale jeśli chce pan je  obejrzeć, to  proszę przyjechać.

–  Marc, cały promieniejesz radością. O  co  chodzi? – pyta Kendra, podając mi  płaszcz.

–  Mieszkanie jest jedną przecznicę od  mieszkania, jakie miałem w  North End po  powrocie ze  studiów. Ten sam widok na  zatokę Commencement, ten sam spokój i  cisza. Moje ulubione miejsce do  mieszkania!

–  O, Boże, znów mam gęsią skórkę, Marc. To  jest twoje mieszkanie!

Na  chwilę kontrolę przejmuje moja racjonalna strona. Przecież nie mogę się tak odważnie z  tym zgodzić. A  co  jeśli tak się nie stanie? Nie będąc do  końca gotowy na  podjęcie tego ryzyka, odpowiadam mimochodem: – Jest jeszcze jedna osoba umówiona na  oglądanie mieszkania przede mną. Jeśli się na  nie zdecyduje, będzie to  oznaczało, że to  nie miało być dla mnie. – Przynajmniej zostawiłem sobie otwartą furtkę.

Spojrzenie Kendry i  sposób, w  jaki przechyla głowę, wydają się mówić: „Wiesz bardzo dobrze, że to  jest twoje mieszkanie”. Znowu mnie złapała. W  końcu od  czegóż są dobrzy przyjaciele?

Przyjeżdżam, gdy kobieta oglądająca mieszkanie schodzi ze  schodów. 

–  Jeszcze się zastanowię i  zadzwonię do  pani jutro – krzyczy do  właścicielki. Widząc mnie, uśmiecha się i  mówi: – Proszę go jeszcze nie wynajmować, dobrze?

Prawie w  ogóle nie oglądam mieszkania. Nawet nie wchodzę do  sypialni czy łazienki. Widzę widok z  okna, światła na  wodzie, tankowce cumujące w  spokojnej przystani. Ale najważniejsze – *czuję*, że to  jest to. No i  proszę! Czekało na  mnie!

![znaczek]({{page.little-separator}})
{: .omit}

22 listopada 1987  r.
{: .omit}

Jest trzecia nad ranem, a  dokładnie 3:22. Jestem, a  raczej byłem, pogrążony w  głębokim śnie. Gdy zaczynam przewracać się niespokojnie z  boku na  bok, ze  snu wybudza mnie łagodny głos, który tym razem niesie ze  sobą ślad uporczywości.

<div data-index="1" markdown="1" class="indent">
> *Marc, wstań i  pisz.*
</div>

„Cholera” – to  teraz moja jedyna myśl. Jest 3:30 nad ranem. Nikt nie wstaje o  tej porze dlatego, że sugeruje mu to  jakiś głos.

<div data-index="1" markdown="1" class="indent">
> *Marc, wstań i  pisz.<br>
> To  najlepsza godzina na<br>
> łatwą i  płynną komunikację.*
</div>

Dobrze już, dobrze. Choć niechętnie, i  tak już się przebudziłem.

„No cóż…” – myślę sobie, gdy siedzę z  długopisem w  dłoni. „Jeśli tak ma  to  dalej wyglądać, będę musiał pamiętać, żeby wykręcać się brakiem okularów. Następnym razem”.

<div data-index="1" markdown="1" class="indent">
*Teraz zaczynamy.*

*Nie myśl, że możesz kierować przepływem swego życia<br>
z  punktu widzenia twego świadomego umysłu.<br>
Nie jest on przewidziany dla tej zdolności,<br>
albowiem nie w  niej leży jego cel.<br>
Chcę cię prosić, abyś w  pełni zaakceptował,<br>
że umysł nie jest po  to, by  być reżyserem,<br>
lecz aby być sługą.*

*Sługą czego?<br>
Przepływu twego życia,<br>
tego tajemniczego poruszenia Życia w  tobie.<br>
Jest to  poruszenie,<br>
które wypływa<br>
z  Ojca<br>
i  ma  być wcielone w  życie<br>
przez Syna,<br>
który uczestniczy w  Pojednaniu.*

*Tego nie można kontrolować,<br>
albowiem koncepcja kontroli<br>
–  nawet sama jej potrzeba –<br>
rodzi się dopiero po  wplątaniu się<br>
w  złudzenie Oddzielenia.<br>
Albowiem cóż chciałbyś kontrolować,<br>
jak nie to, czemu nie ufasz?*

*Zastanów się nad tym przez chwilę<br>
i  pójdziemy dalej.<br>
Chciałbym się odnieść<br>
do  twojego wczorajszego doświadczenia w  górach,<br>
które zaczynasz tak bardzo kochać.<br>
Po  pierwsze,<br>
czyż nie jest jasne,<br>
że masz już za  sobą rozpoznanie,<br>
iż jest tylko jeden Umysł?<br>
Albowiem słowa, które podług osądu świata<br>
należą wyłącznie do  Mnie<br>
jako jedynego jednorodzonego Syna Ojca,<br>
wylały się z  ciebie bez żadnego poczucia oddzielenia.<br>
Byłeś w  istocie<br>
Umysłem, który wypowiedział te słowa.*

*Wyjaśnijmy to:<br>
w  tamtym momencie<br>
dokonałeś wyboru, by  pozwolić<br>
prawdziwemu dziedzictwu twego jestestwa,<br>
by  było przeżywane świadomie<br>
na  takim poziomie Umysłu,<br>
który jest pełny, kompletny,<br>
„…będąc jedną substancją z  Ojcem”.<br>
Ten poziom jest jedynym poziomem,<br>
o  którym można powiedzieć, że jest Rzeczywisty.<br>
Wszystko inne jest złudzeniem<br>
zrodzonym z  wyboru, by  tkwić<br>
w  czystej fantazji Oddzielenia.<br>
To  właśnie w  stronę tego rozpoznania<br>
muszą być kierowane dzieci Boga.<br>
Syn jest jednym Umysłem.<br>
Odpowiada na  impuls myśli Ojca,<br>
myśli stwórczej,<br>
którą wciela w  życie,<br>
tworząc na  wierny obraz i  podobieństwo Ojca.<br>
Albowiem obraz jest formą<br>
świętej myśli Ojca.*

*Jednak chciałbym dodać,<br>
że to, co  nazywamy tutaj<br>
„świętą myślą” Ojca,<br>
jest bezobrazowe;<br>
jest tylko przepływem życia,<br>
macierzą, z  której<br>
Syn bierze impuls dla Swojego działania.<br>
Macierz można opisać jako Bezwarunkową Miłość.<br>
Tak więc<br>
kiedy umysł przebudza się<br>
do  prawdy swej tożsamości,<br>
jego twórcze odgrywanie życia jest zawsze miłujące.<br>
Jego stworzenia obrazują, czym jest Ojciec,<br>
dostarczając okazji umysłom<br>
tkwiącym w  niewoli złudzenia,<br>
by  były świadkiem obrazu tego, co  jest jedyną Rzeczywistością.<br>
Kiedy jest się świadkiem uwidocznionej Miłości,<br>
może ona być rozpoznana,<br>
a  ruch w  stronę oświecenia dokonuje się<br>
bez wysiłku.*

*Moglibyśmy powiedzieć,<br>
że umysł zostaje dotknięty i  przez chwilę<br>
–  niezależnie jak przelotną –<br>
rozpoznaje najwyższe dobro, jakie jest mu dostępne.<br>
Z  tego też powodu<br>
każdy akt miłości ma  być pielęgnowany.*

*Wszystkie umysły są kanałami miłości,<br>
na  tyle, na  ile postanawiają trwać w  przebudzeniu.<br>
Umysły ludzkości<br>
są odurzone miłością.<br>
Tęsknią za  miłością,<br>
ponieważ Prawda tego, kim są<br>
i  tego, co  jest jedyną Rzeczywistością,<br>
nieodzownie jest w  nich.*

*Przebudzony Syn<br>
zwyczajnie odgrywa ruch Życia,<br>
który jest Miłością wychodzącą od  Ojca,<br>
na  rzecz tych, którzy pozostają uśpieni.<br>
Dzieci Boga są w  rzeczywistości<br>
jedynie aspektami jednorodzonego Syna.*

*Stąd też<br>
wszelka odgrywana miłość jest miłością siebie samego,<br>
albowiem,<br>
tak jak zacząłeś to  rozpoznawać,<br>
każdy z  nas jest stróżem braci naszych<br>
z  powodu tej prostej prawdy,<br>
że **jesteśmy** naszymi braćmi.*

*Kiedy patrzy się na  to  z  iluzorycznej perspektywy<br>
Oddzielenia,<br>
jest to  niezrozumiałe.<br>
Kiedy patrzy się na  to  z  perspektywy<br>
Rzeczywistości,<br>
jest to  najbardziej oczywisty<br>
i  najprostszy<br>
z  faktów.<br>
Zrozumiałeś całkiem precyzyjnie –<br>
doświadczając miłości<br>
w  chwilowym związku z  pokrytym śniegiem kwiatem –<br>
że kiedy wszystkie dzieci Boga<br>
pozwolą sobie wypowiedzieć,<br>
bez śladu sprzeciwu<br>
lub skrępowania i  onieśmielenia,<br>
jedno proste zdanie,<br>
Pojednanie zostanie dopełnione<br>
na  ziemi, tak jak jest i  w  niebie.<br>
To  zdanie brzmi:<br>
„Ja  i  Mój Ojciec Jedno jesteśmy”.*

*Dobrze, Marc,<br>
wracaj do  łóżka.<br>
Lecz wiedz, że dzień, kiedy snu już więcej nie będzie,<br>
szybko nadchodzi do  umysłu<br>
jednorodzonego Syna,<br>
w  miarę gdy wciela on w  życie na  twej ukochanej ziemi<br>
jedną myśl Świętego Ojca.<br>
Wiedz również,<br>
że jesteś umiłowanym Synem,<br>
„w  którym mam upodobanie”.<br>
Zawsze jesteś błogosławiony.<br>
Wystarczy, byś po  prostu rozłożył swe ramiona<br>
z  otwartymi, wzniesionymi do  góry dłońmi,<br>
a  zostaniesz obdarowany<br>
hojnością stołu Ojca.<br>
Jest to  proste przyzwolenie<br>
na  objawienie się rozpoznania.*

*Daję ci Moje błogosławieństwo.*

*Amen.*
</div>
