---
title: "Pytania i odpowiedzi"
---
<div markdown="1" align="center">

# Mistrzostwo komunikacji

## Pytania i odpowiedzi

</div>

## Pytanie 1

***Pytanie:*** Jeszuo, chciałbym byś odniósł się do dwóch zdań wziętych prosto z *Kursu Cudów*, które słyszę w swym umyśle, gdy poruszamy ten temat. Zdanie pierwsze: „Nigdy nie mów swemu bratu, że jest on taki, jakim ty nie chciałbyś być". A drugie zdanie to: „Słowa to jedynie symbole symboli, są przeto po dwakroć oddalone od rzeczywistości". Czy mógłbyś rozwinąć te dwie idee?

***Odpowiedź:*** To oczywiste, że nigdy tego nie powiedziałem!

Słowa zaprawdę są symbolami symboli, ponieważ reprezentują one ideę, a kiedy wymawiane jest słowo, ponownie przekazuje ono przesłanie na temat tego, że jest to idea, którą cenisz.

Tak przy okazji, właśnie dlatego zapytałem cię, gdy zaczęliśmy: Czy żyjesz w świecie, w którym słowa są zbyteczne? Ponieważ przebywasz *tutaj*, musi być Wolą twego Ojca, byś był tym, kto znajduje sposób komunikowania Miłości *tutaj*. A mądry nauczyciel przemawia językiem swego ucznia. Zatem słowa są konieczne w tym wymiarze jako sposób wskazywania poza nie, ku symbolom, które reprezentują, a nawet poza idee -- ku bezpośredniemu doświadczeniu objawienia obecności Miłości.

Z kolei gdy bratu lub siostrze komunikujesz coś w sposób, który wskazuje na to, że wierzysz, że są oni czymś mniejszym niż Chrystus, to z powodu mocy myśli i słów natychmiast umiejscowiłeś *siebie* w pozycji kogoś mniejszego od Chrystusa. Zdanie to zatem odnosi się do boskiej samolubności, o której mówiliśmy podczas tej godziny.

Czy chcesz być czymś mniejszym od Chrystusa? Jeśli nie, komunikuj więc w taki sposób, który szanuje prawdę twego brata lub siostry, bez względu na poziom niepoczytalności, który mogą oni chwilowo wybierać. Wpierw uszanuj to miejsce. Nie mamy przez to na myśli tego, byś przeoczał niepoczytalne zachowanie, ale byś *spojrzał na wskroś niego* i wpierw zaoferował prawdę.

Czy ma to dla ciebie sens?

-- Tak.

Czy pomaga ci to w odniesieniu do tych dwóch zdań, które „ktoś" musiał wetknąć do Kursu przez przypadek?

-- Dobrze wiedzieć, że masz poczucie humoru.

Umiłowany przyjacielu, im dalej wkraczasz w Boga, tym więcej musisz się śmiać.
