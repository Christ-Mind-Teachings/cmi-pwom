---
title: "Contact Me"
layout: transcript
---

<img class="ui small left floated image" src="/t/pwom/public/img/cmi/marek.jpg">

Witaj w Bibliotece Nauk Umysłu Chrystusa.

Nazywam się Marek Konieczniak. *Kurs Cudów* był punktem zwrotnym na mojej
ścieżce duchowej. Prowadzony przez Ducha Świętego, w trakcie studiowania i
pracy z Kursem, przeszedłem przez różne wspólnoty kościoła katolickiego, co
było niezmiernie ważnym etapem mego życia. Ogromną pomoc otrzymałem od
Bożych posłańców - świętych i mistyków: św.Augustyna, Mistrza Eckharta, św. Teresę z Avilla
czy św. Faustynę i wielu, wielu innych. Kolejnym z etapów była  *Droga Mistrzostwa*,
którą tłumaczyłem dla siebie, jako część swojej pracy z tymi naukami. Następnie
Bóg zaaranżował skrzyżowanie się moich ścieżek z drogą Rafała i Marysi
Wereżyńskich, co w efekcie doprowadziło do wspólnego przetłumaczenia całości i
wydania wszystkich książek *Drogi* poprzez [Wydawnictwo Pokoju
Chrystusa](https://pokojchrystusa.pl).

Splot różnych wydarzeń inspirowanych Duchem sprawił, że Rick Mercer, twórca
*Biblioteki Nauk Umysłu Chrustusa* zgodził się rozszerzyć Bibliotekę o polskie
wydanie *Drogi Mistrzostwa*.

Rick poczuł w 2012 roku, że chce udostępnić treści, które wywarły wpływ na jego
życie. Jak sam mówi: 

>Słyszę we wszystkich tych tekstach ten sam głos, który mówi to samo, choć
>trochę w inny sposób. Jest w nich głęboka mądrość, która w oczywisty sposób
>nie jest z tego świata.

Celem *Biblioteki* jest udostępnienie tych materiałów tak, by każdy mógł mieć
łatwy do nich dostęp. *Biblioteka* łączy w jednym miejscu różne teksty
pochodzące z jednego Źródła. Mechanizm *Wyszukiwania*, jaki jest do dyspozycji,
wspiera odkrywanie ważnych treści, a *Zakładki* i *Notatki* pozwalają łatwo
wracać to tych treści i udostępniać je innym.

Mam nadzieję, że z radością będziecie używali tych narzędzi i odkrywali mądrość
na stronicach tych książek, pozwalając na przemianę swego życia.

Niech Nauki Umysłu Chrystusa rozprzestrzeniają się przemieniając całą naszą
planetę.

Bardzo się będę cieszył, jeśli napiszesz do mnie w dowolnym temacie. Zwłaszcza
możesz wspierać ten projekt zgłaszając błędy, jakie znajdziesz i/lub proponując
jakieś nowe rozwiązania, a również nowe materiały, jakie można by chcieć
umieścić w Bibliotece.

Dziękuję.

Marek Konieczniak

---

## {{site.data.lang.header.h1}}

{% include form/contact.html name="droga-mistrzostwa-kontakt" %}

